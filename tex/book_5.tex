\section[五帝本紀贊\quad{\small 史記}]{{\normalsize 史記}\quad \ProperName{五帝}本紀贊}
\ProperName{太史公}曰：學者多稱\ProperName{五帝}，尚矣。然\BookTitle{尚書}獨載\ProperName{堯}以來；而百家言\ProperName{黄帝}，其文不雅馴，薦紳先生難言之。\ProperName{孔子}所傳\BookTitle{宰予問五帝德}及\BookTitle{帝繫姓}，儒者或不傳。余嘗西至\ProperName{空峒}，北過\ProperName{涿鹿}，東漸於海，南浮\ProperName{江}\ProperName{淮}矣。至長老皆各往往稱\ProperName{黄帝}、\ProperName{堯}、\ProperName{舜}之處，風教固殊焉。總之不離古文者近是。予觀\BookTitle{春秋}、\BookTitle{國語}，其發明\BookTitle{五帝德}、\BookTitle{帝繫姓}章矣。顧弟弗深考，其所表見皆不虛。\BookTitle{書}缺有間矣，其軼乃時時見於他說。非好學深思，心知其意，固難爲淺見寡聞道也。余幷論次，擇其言尤雅者，故著爲本紀書首。

\section[項羽本紀贊\quad{\small 史記}]{{\normalsize 史記}\quad\ProperName{項羽}本紀贊}
\ProperName{太史公}曰：吾聞之\ProperName{周生}曰：「\ProperName{舜}目蓋重瞳子」，又聞\ProperName{項羽}亦重瞳子。\ProperName{羽}豈其苗裔邪？何興之暴也！夫\ProperName{秦}失其政，\ProperName{陳涉}首難，豪傑蠭起，相與並爭，不可勝數。然\ProperName{羽}非有尺寸，乘勢起隴畝之中，三年，遂將五諸侯滅\ProperName{秦}，分裂天下，而封王侯，政由\ProperName{羽}出，號爲「霸王」，位雖不終，近古以來未嘗有也。及\ProperName{羽}背關懷\ProperName{楚}，放逐\ProperName{義帝}而自立，怨王侯叛己，難矣。自矜功伐，奮其私智而不師古，謂霸王之業，欲以力征經營天下，五年卒亡其國，身死\ProperName{東城}，尚不覺寤而不自責，過矣。乃引「天亡我，非用兵之罪也」，豈不謬哉！

\section[秦楚之際月表\quad{\small 史記}]{{\normalsize 史記}\quad\ProperName{秦}\ProperName{楚}之際月表}
\ProperName{太史公}讀\ProperName{秦}\ProperName{楚}之際，曰：初作難，發於\ProperName{陳涉}；虐戾滅\ProperName{秦}，自\ProperName{項氏}；撥亂誅暴，平定海內，卒踐帝祚，成於\ProperName{漢家}。五年之間，號令三嬗，自生民以來未始有受命若斯之亟也。

昔\ProperName{虞}、\ProperName{夏}之興，積善累功數十年，德洽百姓，攝行政事，考之於天、然後在位。\ProperName{湯}、\ProperName{武}之王，乃由\ProperName{契}、\ProperName{后稷}脩仁行義十餘世，不期而會\ProperName{孟津}八百諸侯，猶以爲未可，其後乃放弒。\ProperName{秦}起\ProperName{襄公}，章於\ProperName{文}、\ProperName{繆}，\ProperName{獻}、\ProperName{孝}之後，稍以蠶食六國，百有餘載，至\ProperName{始皇}乃能幷冠帶之倫。以德若彼，用力如此，蓋一統若斯之難也。

\ProperName{秦}既稱帝，患兵革不休，以有諸侯也，於是無尺土之封，墮壞名城，銷鋒鏑，鉏豪傑，維萬世之安。然王跡之興，起於閭巷，合從討伐，軼於\ProperName{三代}，鄉\ProperName{秦}之禁，適足以資賢者爲驅除難耳。故憤發其所爲天下雄，安在無土不王？此乃傳之所謂大聖乎？豈非天哉、豈非天哉！非大聖孰能當此受命而帝者乎？

\section[高祖功臣侯年表\quad{\small 史記}]{{\normalsize 史記}\quad\ProperName{高祖}功臣侯年表}
\ProperName{太史公}曰：古者人臣功有五品，以德立宗廟定社稷曰勳，以言曰勞，用力曰功，明其等曰伐，積日曰閱。封爵之誓曰：「使\ProperName{河}如帶，\ProperName{泰山}若厲。國以永寧，爰及苗裔。」始未嘗不欲固其根本，而枝葉稍陵夷衰微也。

余讀\ProperName{高祖}侯功臣，察其首封，所以失之者，曰：異哉所聞！\BookTitle{書}曰「協和萬國」，遷于\ProperName{夏}\ProperName{商}，或數千歲。蓋\ProperName{周}封八百，\ProperName{幽}\ProperName{厲}之後，見於\BookTitle{春秋}。\BookTitle{尚書}有\ProperName{唐}\ProperName{虞}之侯伯，歷\ProperName{三代}千有餘載，自全以蕃衞天子，豈非篤于仁義，奉上法哉？\ProperName{漢}興，功臣受封者百有餘人。天下初定，故大城名都散亡戶口，可得而數者十二三，是以大侯不過萬家，小者五六百戶。後數世，民咸歸鄉里，戶益息，\ProperName{蕭}、\ProperName{曹}、\ProperName{絳}、\ProperName{灌}之屬，或至四萬，小侯自倍，富厚如之。子孫驕溢，忘其先，淫嬖。至\ProperName{太初}百年之間，見侯五，餘皆坐法隕命亡國，耗矣。罔亦少密焉，然皆身無兢兢於當世之禁云。

居今之世，志古之道，所以自鏡也，未必盡同。帝王者各殊禮而異務，要以成功爲統紀，豈可緄乎？觀所以得尊寵及所以廢辱，亦當世得失之林也，何必舊聞？於是謹其終始，表見其文，頗有所不盡本末；著其明，疑者闕之。後有君子，欲推而列之，得以覽焉。

\section[孔子世家贊\quad{\small 史記}]{{\normalsize 史記}\quad\ProperName{孔子}世家贊}
\ProperName{太史公}曰：\BookTitle{詩}有之：「高山仰止。景行行止。」雖不能至，然心鄉往之。余讀\ProperName{孔氏}書，想見其爲人。適\ProperName{魯}觀\ProperName{仲尼}廟堂，車服禮器，諸生以時習禮其家，余低回留之不能去云。天下君王至於賢人眾矣，當時則榮，沒則已焉。\ProperName{孔子}布衣，傳十餘世，學者宗之。自天子王侯，中國言\BookTitle{六藝}者折中於夫子，可謂至聖矣！

\section[外戚世家序\quad{\small 史記}]{{\normalsize 史記}\quad 外戚世家序}
自古受命帝王及繼體守文之君，非獨內德茂也，蓋亦有外戚之助焉。\ProperName{夏}之興也以\ProperName{塗山}，而\ProperName{桀}之放也以\ProperName{末喜}\endnote{\BookTitle{觀止}作「妹喜」，據\BookTitle{史記}各本改。}。\ProperName{殷}之興也以\ProperName{有娀}，\ProperName{紂}之殺也嬖\ProperName{妲己}。\ProperName{周}之興也以\ProperName{姜原}及\ProperName{大任}，而\ProperName{幽王}之禽也淫於\ProperName{褒姒}。故\BookTitle{易}基\BookTitle{乾}\BookTitle{坤}，\BookTitle{詩}始\BookTitle{關雎}、\BookTitle{書}美釐降，\BookTitle{春秋}譏不親迎。夫婦之際，人道之大倫也。禮之用，唯婚姻爲兢兢。夫樂調而四時和，陰陽之變，萬物之統也。可不慎與？人能弘道，無如命何。甚哉，妃匹之愛，君不能得之於臣，父不能得之於子，況卑下乎！既驩合矣，或不能成子姓；能成子姓矣，或不能要其終：豈非命也哉？\ProperName{孔子}罕稱命，蓋難言之也。非通幽明之變，惡能識乎性命哉？

\theendnotes

\section[伯夷列傳\quad{\small 史記}]{{\normalsize 史記}\quad\ProperName{伯夷}列傳}
夫學者載籍極博，猶考信於六蓺。\BookTitle{詩}\BookTitle{書}雖缺，然\ProperName{虞}\ProperName{夏}之文可知也。\ProperName{堯}將遜位，讓於\ProperName{虞舜}，\ProperName{舜}\ProperName{禹}之間，岳牧咸薦，乃試之於位，典職數十年，功用既興，然後授政。示天下重器，王者大統，傳天下若斯之難也。而說者曰\ProperName{堯}讓天下於\ProperName{許由}，\ProperName{許由}不受，恥之，逃隱。及\ProperName{夏}之時，有\ProperName{卞隨}、\ProperName{務光}者。此何以稱焉？\ProperName{太史公}曰：余登\ProperName{箕山}，其上蓋有\ProperName{許由}冢云。\ProperName{孔子}序列古之仁聖賢人，如\ProperName{吳太伯}、\ProperName{伯夷}之倫詳矣。余以所聞\ProperName{由}、\ProperName{光}義至高，其文辭不少概見，何哉？

\ProperName{孔子}曰：「\ProperName{伯夷}、\ProperName{叔齊}，不念舊惡，怨是用希。」「求仁得仁，又何怨乎？」余悲\ProperName{伯夷}之意，睹軼詩可異焉。其傳曰：
\begin{quotation}
\ProperName{伯夷}、\ProperName{叔齊}，\ProperName{孤竹君}之二子也。父欲立\ProperName{叔齊}，及父卒，\ProperName{叔齊}讓\ProperName{伯夷}。\ProperName{伯夷}曰：「父命也。」遂逃去。\ProperName{叔齊}亦不肯立而逃之。國人立其中子。於是\ProperName{伯夷}、\ProperName{叔齊}聞\ProperName{西伯昌}善養老，盍往歸焉。及至，\ProperName{西伯}卒，\ProperName{武王}載木主，號爲\ProperName{文王}、東伐\ProperName{紂}。\ProperName{伯夷}、\ProperName{叔齊}叩馬而諫曰：「父死不葬，爰及干戈，可謂孝乎？以臣弒君，可謂仁乎？」左右欲兵之。\ProperName{太公}曰：「此義人也。」扶而去之。\ProperName{武王}已平\ProperName{殷}亂，天下宗\ProperName{周}，而\ProperName{伯夷}、\ProperName{叔齊}恥之，義不食\ProperName{周}粟，隱於\ProperName{首陽山}，采薇而食之。及餓且死，作歌。其辭曰：「登彼\ProperName{西山}兮，采其薇矣。以暴易暴兮，不知其非矣。\ProperName{神農}、\ProperName{虞}、\ProperName{夏}忽焉沒兮，我安適歸矣？于嗟徂兮，命之衰矣！」遂餓死於\ProperName{首陽山}。
\end{quotation}
由此觀之，怨邪非邪？

或曰：「天道無親，常與善人。」若\ProperName{伯夷}、\ProperName{叔齊}，可謂善人者非邪？積仁絜行如此而餓死！且七十子之徒，\ProperName{仲尼}獨薦\ProperName{顏淵}爲好學。然\ProperName{回}也屢空，糟糠不厭，而卒蚤夭。天之報施善人，其何如哉？\ProperName{盜跖}日殺不辜，肝人之肉，暴戾恣睢，聚黨數千人橫行天下，竟以壽終。是遵何德哉？此其尤大彰明較著者也。若至近世，操行不軌，事犯忌諱，而終身逸樂，富厚累世不絕。或擇地而蹈之，時然後出言，行不由徑，非公正不發憤，而遇禍災者，不可勝數也。余甚惑焉，儻所謂天道，是邪非邪？

子曰「道不同不相爲謀」，亦各從其志也。故曰「富貴如可求，雖執鞭之士，吾亦爲之。如不可求，從吾所好。」「歲寒，然後知松柏之後凋。」舉世混濁，清士乃見。豈以其重若彼，其輕若此哉？

「君子疾沒世而名不稱焉。」\ProperName{賈子}曰：「貪夫徇財，烈士徇名，夸者死權，衆庶馮生。」「同明相照，同類相求。」「雲從龍，風從虎，聖人作而萬物覩。」\ProperName{伯夷}、\ProperName{叔齊}雖賢，得夫子而名益彰。\ProperName{顏淵}雖篤學，附驥尾而行益顯。巖穴之士，趣舍有時若此，類名堙滅而不稱，悲夫！閭巷之人，欲砥行立名者，非附青雲之士，惡能施於後世哉？

\section[管晏列傳\quad{\small 史記}]{{\normalsize 史記}\quad\ProperName{管}\ProperName{晏}列傳}
\ProperName{管仲}\ProperName{夷吾}者，\ProperName{潁上}人也。少時常與\ProperName{鮑叔牙}游，\ProperName{鮑叔}知其賢。\ProperName{管仲}貧困，常欺\ProperName{鮑叔}，\ProperName{鮑叔}終善遇之，不以爲言。已而\ProperName{鮑叔}事\ProperName{齊}\ProperName{公子小白}，\ProperName{管仲}事\ProperName{公子糾}。及\ProperName{小白}立爲\ProperName{桓公}，\ProperName{公子糾}死，\ProperName{管仲}囚焉。\ProperName{鮑叔}遂進\ProperName{管仲}。\ProperName{管仲}既用，任政於\ProperName{齊}，\ProperName{齊桓公}以霸，九合諸侯，一匡天下，\ProperName{管仲}之謀也。

\ProperName{管仲}曰：「吾始困時，嘗與\ProperName{鮑叔}賈，分財利多自與，\ProperName{鮑叔}不以我爲貪，知我貧也。吾嘗爲\ProperName{鮑叔}謀事而更窮困，\ProperName{鮑叔}不以我爲愚，知時有利不利也。吾嘗三仕三見逐於君，\ProperName{鮑叔}不以我爲不肖，知我不遭時也。吾嘗三戰三走，\ProperName{鮑叔}不以我怯，知我有老母也。\ProperName{公子糾}敗，召忽死之，吾幽囚受辱，\ProperName{鮑叔}不以我爲無恥，知我不羞小節而恥功名不顯于天下也。生我者父母，知我者\ProperName{鮑子}也。」

\ProperName{鮑叔}既進\ProperName{管仲}，以身下之。子孫世祿於\ProperName{齊}，有封邑者十餘世，常爲名大夫。天下不多\ProperName{管仲}之賢而多\ProperName{鮑叔}能知人也。

\ProperName{管仲}既任政相\ProperName{齊}，以區區之\ProperName{齊}在海濱，通貨積財，富國彊兵，與俗同好惡。故其稱曰：「倉廩實而知禮節，衣食足而知榮辱，上服度則六親固。四維不張，國乃滅亡。下令如流水之原，令順民心。」故論卑而易行。俗之所欲，因而予之；俗之所否，因而去之。

其爲政也，善因禍而爲福，轉敗而爲功。貴輕重，慎權衡。\ProperName{桓公}實怒\ProperName{少姬}，南襲\ProperName{蔡}，\ProperName{管仲}因而伐\ProperName{楚}，責包茅不入貢於\ProperName{周室}。\ProperName{桓公}實北征\ProperName{山戎}，而\ProperName{管仲}因而令\ProperName{燕}修\ProperName{召公}之政。於\ProperName{柯}之會，\ProperName{桓公}欲背\ProperName{曹沫}之約，\ProperName{管仲}因而信之，諸侯由是歸\ProperName{齊}。故曰：「知與之爲取，政之寶也。」

\ProperName{管仲}富擬於公室，有三歸、反坫，\ProperName{齊}人不以爲侈。\ProperName{管仲}卒，\ProperName{齊國}遵其政，常彊於諸侯。後百餘年而有\ProperName{晏子}焉。

\ProperName{晏平仲}\ProperName{嬰}者，\ProperName{萊}之\ProperName{夷維}人也。事\ProperName{齊靈公}、\ProperName{莊公}、\ProperName{景公}，以節儉力行重於\ProperName{齊}。既相\ProperName{齊}，食不重肉，妾不衣帛。其在朝，君語及之，即危言；語不及之，即危行。國有道，即順命；無道，即衡命。以此三世顯名於諸侯。

\ProperName{越石父}賢，在縲紲中。\ProperName{晏子}出，遭之塗，解左驂贖之，載歸。弗謝，入閨，久之。\ProperName{越石父}請絕。\ProperName{晏子}懼然，攝衣冠謝曰：「\ProperName{嬰}雖不仁，免子於戹，何子求絕之速也？」\ProperName{石父}曰：「不然。吾聞君子詘於不知己而信於知己者。方吾在縲紲中，彼不知我也。夫子既已感寤而贖我，是知己；知己而無禮，固不如在縲紲之中。」\ProperName{晏子}於是延入爲上客。

\ProperName{晏子}爲\ProperName{齊}相，出，其御之妻從門閒而闚其夫。其夫爲相御，擁大蓋，策駟馬，意氣揚揚甚自得也。既而歸，其妻請去。夫問其故。妻曰：「\ProperName{晏子}長不滿六尺，身相\ProperName{齊國}，名顯諸侯。今者妾觀其出，志念深矣，常有以自下者。今子長八尺，乃爲人僕御，然子之意自以爲足，妾是以求去也。」其後夫自抑損。\ProperName{晏子}怪而問之，御以實對。\ProperName{晏子}薦以爲大夫。

\ProperName{太史公}曰：吾讀\ProperName{管氏}\BookTitle{牧民}、\BookTitle{山高}、\BookTitle{乘馬}、\BookTitle{輕重}、\BookTitle{九府}，及\BookTitle{晏子春秋}，詳哉其言之也。既見其著書，欲觀其行事，故次其傳。至其書，世多有之，是以不論，論其軼事。

\ProperName{管仲}世所謂賢臣，然\ProperName{孔子}小之。豈以爲\ProperName{周}道衰微，\ProperName{桓公}既賢，而不勉之至王，乃稱霸哉？語曰「將順其美，匡救其惡，故上下能相親也」。豈\ProperName{管仲}之謂乎？

方\ProperName{晏子}伏\ProperName{莊公}尸哭之，成禮然後去，豈所謂「見義不爲無勇」者邪？至其諫說，犯君之顏，此所謂「進思盡忠，退思補過」者哉！假令\ProperName{晏子}而在，余雖爲之執鞭，所忻慕焉。

\section[屈原列傳\quad{\small 史記}]{{\normalsize 史記}\quad\ProperName{屈原}列傳}
\ProperName{屈原}者，名\ProperName{平}，\ProperName{楚}之同姓也。爲\ProperName{楚懷王}左徒。博聞彊志，明於治亂，嫺于辭令。入則與王圖議國事，以出號令；出則接遇賓客，應對諸侯。王甚任之。

\ProperName{上官大夫}與之同列，爭寵而心害其能。\ProperName{懷王}使\ProperName{屈原}造爲憲令，\ProperName{屈平}屬草稾未定。\ProperName{上\allowbreak 官\allowbreak 大\allowbreak 夫}見而欲奪之，\ProperName{屈平}不與，因讒之曰：「王使\ProperName{屈平}爲令，眾莫不知，每一令出，\ProperName{平}伐其功，曰以爲『非我莫能爲』也。」王怒而疏\ProperName{屈平}。

\ProperName{屈平}疾王聽之不聰也，讒諂之蔽明也，邪曲之害公也，方正之不容也，故憂愁幽思而作\BookTitle{離騷}。離騷者，猶離憂也。夫天者，人之始也；父母者，人之本也。人窮則反本，故勞苦倦極，未嘗不呼天也；疾痛慘怛，未嘗不呼父母也。\ProperName{屈平}正道直行，竭忠盡智以事其君，讒人間之，可謂窮矣。信而見疑，忠而被謗，能無怨乎？\ProperName{屈平}之作\BookTitle{離騷}，蓋自怨生也。\BookTitle{國風}好色而不淫，\BookTitle{小雅}怨誹而不亂。若\BookTitle{離騷}者，可謂兼之矣。上稱\ProperName{帝嚳}，下道\ProperName{齊桓}，中述\ProperName{湯}\ProperName{武}，以刺世事。明道德之廣崇，治亂之條貫，靡不畢見。其文約，其辭微，其志絜，其行廉，其稱文小而其指極大，舉類邇而見義遠。其志絜，故其稱物芳。其行廉，故死而不容。自疏濯淖汙泥之中，蟬蛻於濁穢，以浮游塵埃之外，不獲世之滋垢，皭然泥而不滓者也。推此志也，雖與日月爭光可也。

\ProperName{屈平}既絀，其後\ProperName{秦}欲伐\ProperName{齊}，\ProperName{齊}與\ProperName{楚}從親，\ProperName{惠王}患之，乃令\ProperName{張儀}詳去\ProperName{秦}，厚幣委質事\ProperName{楚}，曰：「\ProperName{秦}甚憎\ProperName{齊}，\ProperName{齊}與\ProperName{楚}從親，\ProperName{楚}誠能絕\ProperName{齊}，\ProperName{秦}願獻\ProperName{商}、\ProperName{於}之地六百里。」\ProperName{楚懷王}貪而信\ProperName{張儀}，遂絕\ProperName{齊}，使使如\ProperName{秦}受地。\ProperName{張儀}詐之曰：「\ProperName{儀}與王約六里，不聞六百里。」\ProperName{楚}使怒去，歸告\ProperName{懷王}。\ProperName{懷王}怒，大興師伐\ProperName{秦}。\ProperName{秦}發兵擊之，大破\ProperName{楚}師於\ProperName{丹}、\ProperName{淅}\endnote{\BookTitle{觀止}作「浙」，據\BookTitle{史記}點校本改。\ProperName{張文虎}\BookTitle{札記}：\BookTitle{索隱}本、\ProperName{凌}、\ProperName{毛}本並譌「浙」，\BookTitle{注}同，依\BookTitle{攷異}改。}，斬首八萬，虜\ProperName{楚}將\ProperName{屈匄}，遂取\ProperName{楚}之\ProperName{漢中}地。\ProperName{懷王}乃悉發國中兵以深入擊\ProperName{秦}，戰於\ProperName{藍田}。\ProperName{魏}聞之，襲\ProperName{楚}至\ProperName{鄧}。\ProperName{楚}兵懼，自\ProperName{秦}歸。而\ProperName{齊}竟怒不救\ProperName{楚}，\ProperName{楚}大困。

明年，\ProperName{秦}割\ProperName{漢中}地與\ProperName{楚}以和。\ProperName{楚王}曰：「不願得地，願得\ProperName{張儀}而甘心焉。」\ProperName{張儀}聞，乃曰：「以一\ProperName{儀}而當\ProperName{漢中}地，臣請往如\ProperName{楚}。」如\ProperName{楚}，又因厚幣用事者臣\ProperName{靳尚}，而設詭辯於\ProperName{懷王}之寵姬\ProperName{鄭袖}。\ProperName{懷王}竟聽\ProperName{鄭袖}，復釋去\ProperName{張儀}。是時\ProperName{屈平}既疏，不復在位，使於\ProperName{齊}，顧反，諫\ProperName{懷王}曰：「何不殺\ProperName{張儀}？」\ProperName{懷王}悔，追\ProperName{張儀}不及。

其後諸侯共擊\ProperName{楚}，大破之，殺其將\ProperName{唐眜}\endnote{\BookTitle{觀止}作「昧」，據\BookTitle{史記}點校本改。\ProperName{張文虎}\BookTitle{札記}：各本譌「昧」依\BookTitle{志疑}改。}。

時\ProperName{秦昭王}與\ProperName{楚}婚，欲與\ProperName{懷王}會。\ProperName{懷王}欲行，\ProperName{屈平}曰：「\ProperName{秦}虎狼之國，不可信，不如無行。」\ProperName{懷王}稚子\ProperName{子蘭}勸王行：「柰何絕\ProperName{秦}歡！」\ProperName{懷王}卒行。入\ProperName{武關}，\ProperName{秦}伏兵絕其後，因留\ProperName{懷王}，以求割地。\ProperName{懷王}怒，不聽。亡走\ProperName{趙}，\ProperName{趙}不內。復之\ProperName{秦}，竟死於\ProperName{秦}而歸葬。

長子\ProperName{頃襄王}立，以其弟\ProperName{子蘭}爲令尹。\ProperName{楚}人既咎\ProperName{子蘭}以勸\ProperName{懷王}入\ProperName{秦}而不反也。

\ProperName{屈平}既嫉之，雖放流，睠顧\ProperName{楚國}，繫心\ProperName{懷王}，不忘欲反，冀幸君之一悟，俗之一改也。其存君興國而欲反覆之，一篇之中三致志\endnote{\BookTitle{觀止}作「意」，據\BookTitle{史記}各本改。}焉。然終無可柰何，故不可以反，卒以此見\ProperName{懷王}之終不悟也。人君無愚智賢不肖，莫不欲求忠以自爲，舉賢以自佐，然亡國破家相隨屬，而聖君治國累世而不見者，其所謂忠者不忠，而所謂賢者不賢也。\ProperName{懷王}以不知忠臣之分，故內惑於\ProperName{鄭袖}，外欺於\ProperName{張儀}，疏\ProperName{屈平}而信\ProperName{上官大夫}、\ProperName{令尹子蘭}。兵挫地削，亡其六郡，身客死於\ProperName{秦}，爲天下笑。此不知人之禍也。\BookTitle{易}曰：「井泄\endnote{\BookTitle{觀止}作「渫」，據\BookTitle{史記}點校本改。\BookTitle{易}作「渫」。}不食，爲我心惻，可以汲。王明，並受其福。」王之不明，豈足福哉！

\ProperName{令尹子蘭}聞之大怒，卒使\ProperName{上官大夫}短\ProperName{屈原}於\ProperName{頃襄王}，\ProperName{頃襄王}怒而遷之。

\ProperName{屈原}至於江濱，被髪行吟澤畔。顏色憔悴，形容枯槁。漁父見而問之曰：「子非三閭大夫歟？何故而至此？」\ProperName{屈原}曰：「舉世混濁而我獨清，眾人皆醉而我獨醒，是以見放。」漁父曰：「夫聖人者，不凝滯於物而能與世推移。舉世混濁，何不隨其流而揚其波？眾人皆醉，何不餔其糟而啜其醨？何故懷瑾握瑜而自令見放爲？」\ProperName{屈原}曰：「吾聞之，新沐者必彈冠，新浴者必振衣，人又誰能以身之察察，受物之汶汶者乎！寧赴常流而葬乎江魚腹中耳，又安能以皓皓之白而蒙世俗之溫蠖乎！」

乃作\BookTitle{懷沙}之賦。\endnote{\BookTitle{觀止}注「\BookTitle{懷沙賦}刪去。」}於是懷石遂自投\ProperName{汨羅}以死。

\ProperName{屈原}既死之後，\ProperName{楚}有\ProperName{宋玉}、\ProperName{唐勒}、\ProperName{景差}之徒者，皆好辭而以賦見稱；然皆祖\ProperName{屈原}之從容辭令，終莫敢直諫。其後\ProperName{楚}日以削，數十年竟爲\ProperName{秦}所滅。

自\ProperName{屈原}沉\ProperName{汨羅}後百有餘年，\ProperName{漢}有\ProperName{賈生}，爲\ProperName{長沙王}太傅，過湘水，投書以弔\ProperName{屈原}。\endnote{\BookTitle{史記}下有\BookTitle{賈生列傳}，略。}

\ProperName{太史公}曰：余讀\BookTitle{離騷}、\BookTitle{天問}、\BookTitle{招魂}、\BookTitle{哀郢}，悲其志。適\ProperName{長沙}，觀\endnote{\BookTitle{觀止}作「過」，據\BookTitle{史記}各本改。}\ProperName{屈原}所自沉淵，未嘗不垂涕，想見其爲人。及見\ProperName{賈生}弔之，又怪\ProperName{屈原}以彼其材，游諸侯，何國不容，而自令若是。讀\BookTitle{服烏賦}，同死生，輕去就，又爽然自失矣。

\theendnotes

\section[酷吏列傳序\quad{\small 史記}]{{\normalsize 史記}\quad 酷吏列傳序}
\ProperName{孔子}曰：「導\endnote{\BookTitle{觀止}作「道」，同\BookTitle{論語}所引，據\BookTitle{史記}改。}之以政，齊之以刑，民免而無恥。導之以德，齊之以禮，有恥且格。」\ProperName{老氏}稱：「上德不德，是以有德；下德不失德，是以無德。法令滋章，盜賊多有。」\ProperName{太史公}曰：信哉是言也！法令者治之具，而非制治清濁之源也。昔天下之網嘗密矣，然姦僞萌起，其極也，上下相遁，至於不振。當是之時，吏治若救火揚沸，非武健嚴酷，惡能勝其任而愉快乎！言道德者，溺其職矣。故曰「聽訟，吾猶人也，必也使無訟乎」。「下士聞道大笑之」。非虛言也。\ProperName{漢}興，破觚而爲圜，斲雕而爲朴，網漏於吞舟之魚，而吏治烝烝，不至於姦，黎民艾安。由是觀之，在彼不在此。

\theendnotes

\section[游俠列傳序\quad{\small 史記}]{{\normalsize 史記}\quad 游俠列傳序}
\ProperName{韓子}曰：「儒以文亂法，而俠以武犯禁。」二者皆譏，而學士多稱於世云。至如以術取宰相卿大夫，輔翼其世主，功名俱著於春秋，固無可言者。及若\ProperName{季次}、\ProperName{原憲}，閭巷人也，讀書懷獨行君子之德，義不茍合當世，當世亦笑之。故\ProperName{季次}、\ProperName{原憲}終身空室蓬戶，褐衣疏食不厭。死而已四百餘年，而弟子志之不倦。今游俠，其行雖不軌於正義，然其言必信，其行必果，已諾必誠，不愛其軀，赴士之阸困，既已存亡死生矣，而不矜其能，羞伐其德，蓋亦有足多者焉。

且緩急，人之所時有也。\ProperName{太史公}曰：昔者\ProperName{虞舜}窘於井廩，\ProperName{伊尹}負於鼎俎，\ProperName{傅說}匿於\ProperName{傅險}，\ProperName{呂尚}困於\ProperName{棘津}，\ProperName{夷吾}桎梏，\ProperName{百里}飯牛，\ProperName{仲尼}畏\ProperName{匡}，菜色\ProperName{陳}、\ProperName{蔡}。此皆學士所謂有道仁人也，猶然遭此菑，況以中材而涉亂世之末流乎？其遇害何可勝道哉！

鄙人有言曰：「何知仁義，已饗其利者爲有德。」故\ProperName{伯夷}醜\ProperName{周}，餓死\ProperName{首陽山}，而\ProperName{文}\ProperName{武}不以其故貶王；\ProperName{跖}、\ProperName{蹻}暴戾，其徒誦義無窮。由此觀之，「竊鉤者誅，竊國者侯，侯之門，仁義存」，非虛言也。

今拘學或抱咫尺之義，久孤於世，豈若卑論儕俗，與世沈浮\endnote{\BookTitle{觀止}倒作「浮沉」，據\BookTitle{史記}改。}而取榮名哉！而布衣之徒，設取予然諾，千里誦義，爲死不顧世，此亦有所長，非茍而已也。故士窮窘而得委命，此豈非人之所謂賢豪閒者邪？誠使鄉曲之俠，予\ProperName{季次}、\ProperName{原憲}比權量力，效功於當世，不同日而論矣。要以功見言信，俠客之義又曷可少哉！

古布衣之俠，靡得而聞已。近世\ProperName{延陵}、\ProperName{孟嘗}、\ProperName{春申}、\ProperName{平原}、\ProperName{信陵}之徒，皆因王者親屬，藉於有土卿相之富厚，招天下賢者，顯名諸侯，不可謂不賢者矣。比如順風而呼，聲非加疾，其埶激也。至如閭巷之俠，脩行砥名，聲施於天下，莫不稱賢，是爲難耳。然儒、\ProperName{墨}皆排擯不載。自\ProperName{秦}以前，匹夫之俠，湮滅不見，余甚恨之。以余所聞，\ProperName{漢}興有\ProperName{朱家}、\ProperName{田仲}、\ProperName{王公}、\ProperName{劇孟}、\ProperName{郭解}之徒，雖時扞當世之文罔，然其私義廉絜退讓，有足稱者。名不虛立，士不虛附。至如朋黨宗彊比周，設財役貧，豪暴侵淩孤弱，恣欲自快，游俠亦醜之。余悲世俗不察其意，而猥以\ProperName{朱家}、\ProperName{郭解}等令與暴豪之徒同類而共笑之也。

\theendnotes

\section[滑稽列傳\quad{\small 史記}]{{\normalsize 史記}\quad 滑稽列傳}
\ProperName{孔子}曰：「六蓺於治一也。\BookTitle{禮}以節人，\BookTitle{樂}以發和，\BookTitle{書}以道\endnote{\BookTitle{觀止}作「導」，據\BookTitle{史記}各本改。}事，\BookTitle{詩}以達意，\BookTitle{易}以神化，\BookTitle{春秋}以道義。」\ProperName{太史公}曰：天道恢恢，豈不大哉！談言微中，亦可以解紛。

\ProperName{淳于髡}者，\ProperName{齊}之贅壻也。長不滿七尺，滑稽多辯，數使諸侯，未嘗屈辱。\ProperName{齊威王}之時喜隱，好爲淫樂長夜之飲，沈湎不治，委政卿大夫。百官荒亂，諸侯並侵，國且危亡，在於旦暮，左右莫敢諫。\ProperName{淳于髡}說之以隱曰：「國中有大鳥，止王之庭，三年不蜚又不鳴，王知此鳥何也？」王曰：「此鳥不飛則已，一飛沖天\endnote{\BookTitle{觀止}「飛」作「蜚」，據\BookTitle{史記}改。}；不鳴則已，一鳴驚人。」於是乃朝諸縣令長七十二人，賞一人，誅一人，奮兵而出。諸侯振驚，皆還\ProperName{齊}侵地。威行三十六年。語在\BookTitle{田完世家}中。

\ProperName{威王}八年，\ProperName{楚}大發兵加\ProperName{齊}。\ProperName{齊王}使\ProperName{淳于髡}之\ProperName{趙}請救兵，齎金百斤，車馬十駟。\ProperName{淳于髡}仰天大笑，冠纓索絕。王曰：「先生少之乎？」\ProperName{髡}曰：「何敢！」王曰：「笑豈有說乎？」\ProperName{髡}曰：「今者臣從東方來，見道傍有禳\endnote{\BookTitle{觀止}作「穰」，據\BookTitle{史記}點校本改。\ProperName{張文虎}\BookTitle{札記}：索隱本、舊刻、毛本「禳」，各本譌「穰」。}田者，操一豚蹄，酒一盂，而祝曰：『甌窶滿篝，汙邪滿車，五穀蕃熟，穰穰滿家。』臣見其所持者狹而所欲者奢，故笑之。」於是\ProperName{齊威王}乃益齎黃金千鎰，白璧十雙，車馬百駟。\ProperName{髡}辭而行，至\ProperName{趙}。\ProperName{趙王}與之精兵十萬，革車千乘。\ProperName{楚}聞之，夜引兵而去。

\ProperName{威王}大說，置酒後宮，召\ProperName{髡}賜之酒。問曰：「先生能飲幾何而醉？」對曰：「臣飲一斗亦醉，一石亦醉。」\ProperName{威王}曰：「先生飲一斗而醉，惡能飲一石哉！其說可得聞乎？」\ProperName{髡}曰：「賜酒大王之前，執法在傍，御史在後，\ProperName{髡}恐懼俯伏而飲，不過一斗徑醉矣。若親有嚴客，\ProperName{髡}帣韝鞠{\fontfamily{songext}\selectfont 𦜕}，待酒於前，時賜餘瀝，奉觴上壽，數起，飲不過二斗徑醉矣。若朋友交遊，久不相見，卒然相覩，歡然道故，私情相語，飲可五六斗徑醉矣。若乃州閭之會，男女雜坐，行酒稽留，六博投壺，相引爲曹，握手無罰，目眙不禁，前有墮珥，后有遺簪，\ProperName{髡}竊樂此，飲可八斗而醉二參。日暮酒闌，合尊促坐，男女同席，履舄交錯，杯盤狼藉，堂上燭滅，主人留\ProperName{髡}而送客，羅襦襟解，微聞薌澤，當此之時，\ProperName{髡}心最歡，能飲一石。故曰酒極則亂，樂極則悲；萬事盡然。」言不可極，極之而衰。以諷諫焉。\ProperName{齊王}曰：「善。」乃罷長夜之飲，以\ProperName{髡}爲諸侯主客。宗室置酒，\ProperName{髡}嘗在側。

\theendnotes

\section[貨殖列傳序\quad{\small 史記}]{{\normalsize 史記}\quad 貨殖列傳序}
\BookTitle{老子}曰：「至治之極，鄰國相望，雞狗之聲相聞，民各甘其食，美其服，安其俗，樂其業，至老死不相往來。」必用此爲務，輓近世塗民耳目，則幾無行矣。

\ProperName{太史公}曰：夫\ProperName{神農}以前，吾不知已。至若\BookTitle{詩}\BookTitle{書}所述\ProperName{虞}\ProperName{夏}以來，耳目欲極聲色之好，口欲窮芻豢之味，身安逸樂，而心誇矜埶能之榮使。俗之漸民久矣，雖戶說以眇論，終不能化。故善者因之，其次利道之，其次教誨之，其次整齊之，最下者與之爭。

夫\ProperName{山}西饒材、竹、穀、纑、旄、玉石；\ProperName{山}東多魚、鹽、漆、絲、聲色；\ProperName{江}南出枏、梓、薑、桂、金、錫、連、丹沙、犀、瑇瑁、珠璣、齒革；\ProperName{龍門}、\ProperName{碣石}北多馬、牛、羊、旃裘、筋角；銅、鐵則千里往往山出棊置：此其大較也。皆中國人民所喜好，謠俗被服飲食奉生送死之具也。故待農而食之，虞而出之，工而成之，商而通之。此寧有政教發徵期會哉？人各任其能，竭其力，以得所欲。故物賤之徵貴，貴之徵賤，各勸其業，樂其事，若水之趨下，日夜無休時，不召而自來，不求而民出之。豈非道之所符，而自然之驗邪？

\BookTitle{周書}曰：「農不出則乏其食，工不出則乏其事，商不出則三寶絕，虞不出則財匱少。」財匱少而山澤不辟矣。此四者，民所衣食之原也。原大則饒，原小則鮮。上則富國，下則富家。貧富之道，莫之奪予，而巧者有餘，拙者不足。故\ProperName{太公望}封於\ProperName{營丘}，地澙鹵，人民寡，於是\ProperName{太公}勸其女功，極技巧，通魚鹽，則人物歸之，繦至而輻湊。故\ProperName{齊}冠帶衣履天下，海\ProperName{岱}之閒斂袂而往朝焉。其後\ProperName{齊}中衰，\ProperName{管子}修之，設輕重九府，則\ProperName{桓公}以霸，九合諸侯，一匡天下；而\ProperName{管氏}亦有三歸，位在陪臣，富於列國之君。是以\ProperName{齊}富彊至於\ProperName{威}、\ProperName{宣}也。

故曰：「倉廩實而知禮節，衣食足而知榮辱。」禮生於有而廢於無。故君子富，好行其德；小人富，以適其力。淵深而魚生之，山深而獸往之，人富而仁義附焉。富者得埶益彰，失埶則客無所之，以而不樂。夷狄益甚。\endnote{「夷狄益甚」句，\BookTitle{觀止}脱，據\BookTitle{史記}補。}諺曰：「千金之子，不死於市。」此非空言也。故曰：「天下熙熙，皆爲利來；天下壤壤，皆爲利往。」夫千乘之王，萬家之侯，百室之君，尚猶患貧，而況匹夫編戶之民乎！

\theendnotes

\section[太史公自序\quad{\small 史記}]{{\normalsize 史記}\quad \ProperName{太史公}自序}
\ProperName{太史公}曰：「先人有言：『自\ProperName{周公}卒五百歲而有\endnote{\BookTitle{觀止}作「生」，據\BookTitle{史記}本改。}\ProperName{孔子}。\ProperName{孔子}卒後至於今五百歲，有能紹明世，正\BookTitle{易傳}，繼\BookTitle{春秋}，本\BookTitle{詩}\BookTitle{書}\BookTitle{禮}\BookTitle{樂}之際？』意在斯乎！意在斯乎！小子何敢讓焉。」

上大夫\ProperName{壺遂}曰：「昔\ProperName{孔子}何爲而作\BookTitle{春秋}哉？」\ProperName{太史公}曰：「余聞\ProperName{董生}曰：『\ProperName{周}道衰廢，\ProperName{孔子}爲\ProperName{魯}司寇，諸侯害之，大夫壅之。\ProperName{孔子}知言之不用，道之不行也，是非二百四十二年之中，以爲天下儀表，貶天子，退諸侯，討大夫，以達王事而已矣。』子曰：『我欲載之空言，不如見之於行事之深切著明也。』夫\BookTitle{春秋}，上明\ProperName{三王}之道，下辨人事之紀，別嫌疑，明是非，定猶豫，善善惡惡，賢賢賤不肖，存亡國，繼絕世，補敝起廢，王道之大者也。\BookTitle{易}著天地陰陽四時五行，故長於變；\BookTitle{禮}經紀人倫，故長於行；\BookTitle{書}記先王之事，故長於政；\BookTitle{詩}記山川谿谷禽獸草木牝牡雌雄，故長於風；\BookTitle{樂}樂所以立，故長於和；\BookTitle{春秋}辯是非，故長於治人。是故\BookTitle{禮}以節人，\BookTitle{樂}以發和，\BookTitle{書}以道事，\BookTitle{詩}以達意，\BookTitle{易}以道化，\BookTitle{春秋}以道義。撥亂世反之正，莫近於\BookTitle{春秋}。\BookTitle{春秋}文成數萬，其指數千。萬物之散聚皆在\BookTitle{春秋}。\BookTitle{春秋}之中，弒君三十六，亡國五十二，諸侯奔走不得保其社稷者不可勝數。察其所以，皆失其本已。故\BookTitle{易}曰『失之豪釐，差以千里』。故曰『臣弒君，子弒父，非一旦一夕之故也，其漸久矣』。故有國者不可以不知\BookTitle{春秋}，前有讒而弗見，後有賊而不知。爲人臣者不可以不知\BookTitle{春秋}，守經事而不知其宜，遭變事而不知其權。爲人君父而不通於\BookTitle{春秋}之義者，必蒙首惡之名。爲人臣子而不通於\BookTitle{春秋}之義者，必陷篡弒之誅，死罪之名。其實皆以爲善，爲之不知其義，被之空言而不敢辭。夫不通禮義之旨，至於君不君，臣不臣，父不父，子不子。君不君則犯，臣不臣則誅，父不父則無道，子不子則不孝。此四行者，天下之大過也。以天下之大過予之，則受而弗敢辭。故\BookTitle{春秋}者，禮義之大宗也。夫禮禁未然之前，法施已然之後；法之所爲用者易見，而禮之所爲禁者難知。」

\ProperName{壺遂}曰：「\ProperName{孔子}之時，上無明君，下不得任用，故作\BookTitle{春秋}，垂空文以斷禮義，當一王之法。今夫子上遇明天子，下得守職，萬事既具，咸各序其宜，夫子所論，欲以何明？」

\ProperName{太史公}曰：「唯唯，否否，不然。余聞之先人曰：『\ProperName{伏羲}至純厚，作\BookTitle{易}\BookTitle{八卦}。\ProperName{堯}\ProperName{舜}之盛，\BookTitle{尚書}載之，禮樂作焉。\ProperName{湯}\ProperName{武}之隆，詩人歌之。\BookTitle{春秋}采善貶惡，推\ProperName{三代}之德，襃\ProperName{周室}，非獨刺譏而已也。』\ProperName{漢}興以來，至明天子，獲符瑞，建封禪，改正朔，易服色，受命於穆清，澤流罔極，海外殊俗，重譯款塞，請來獻見者，不可勝道。臣下百官力誦聖德，猶不能宣盡其意。且士賢能而不用，有國者之恥；主上明聖而德不布聞，有司之過也。且余嘗掌其官，廢明聖盛德不載，滅功臣世家賢大夫之業不述，墮先人所言，罪莫大焉。余所謂述故事，整齊其世傳，非所謂作也，而君比之於\BookTitle{春秋}，謬矣。」

於是論次其文。七年而\ProperName{太史公}遭\ProperName{李陵}之禍，幽於縲紲。乃喟然而歎曰：「是余之罪也夫！是余之罪也夫！身毀不用矣。」退而深惟曰：「夫\BookTitle{詩}\BookTitle{書}隱約者，欲遂其志之思也。昔\ProperName{西伯}拘\ProperName{羑里}，演\BookTitle{周易}；\ProperName{孔子}戹\ProperName{陳}\ProperName{蔡}，作\BookTitle{春秋}；\ProperName{屈原}放逐，著\BookTitle{離騷}；\ProperName{左丘}失明，厥有\BookTitle{國語}；\ProperName{孫子}臏腳，而論兵法；\ProperName{不韋}遷\ProperName{蜀}，世傳\BookTitle{呂覽}；\ProperName{韓非}囚\BookTitle{秦}，\BookTitle{說難}、\BookTitle{孤憤}；\BookTitle{詩}三百篇，大抵賢聖發憤之所爲作也。此人皆意有所鬱結，不得通其道也，故述往事，思來者。」於是卒述\ProperName{陶唐}以來，至于麟止，自\ProperName{黃帝}始。

\theendnotes

\section[報任安書\quad{\small 司馬遷}]{{\normalsize 司馬遷}\quad 報\ProperName{任安}書}
\ProperName{太史公}牛馬走\ProperName{司馬遷}再拜言，少卿足下：曩者辱賜書，教以慎於接物，推賢進士爲務。意氣懃懃懇懇，若望僕不相師，而用流俗人之言。僕非敢如此也。僕雖罷駑，亦嘗側聞長者之遺風矣。顧自以爲身殘處穢，動而見尤，欲益反損，是以抑鬱而無誰語\endnote{據\BookTitle{漢書}改，\BookTitle{觀止}作「是以獨抑鬱而誰與語」，\BookTitle{文選}作「是以獨鬱悒而與誰語」。\ProperName{梁\allowbreak 章\allowbreak 鉅}\BookTitle{文選\allowbreak 旁證}：六臣本無「以」字，「與誰」作「誰與」，\BookTitle{漢書}作「是以悒鬱而無誰語」。}。諺曰：「誰爲爲之？孰令聽之？」蓋\ProperName{鍾子期}死，\ProperName{伯牙}終身不復鼓琴。何則？士爲知己者用，女爲説己者容。若僕大質已虧缺矣，雖才懷\ProperName{隨}\ProperName{和}，行若\ProperName{由}\ProperName{夷}，終不可以爲榮，適足以發笑而自點耳。

書辭宜答，會東從上來，又迫賤事，相見日淺，卒卒無須臾之間，得竭志意。今\ProperName{少卿}抱不測之罪，涉旬月，迫季冬；僕又薄從上雍，恐卒然不可爲諱。是僕終已不得舒憤懣以曉左右，則長逝者魂魄私恨無窮。請略陳固陋，闕然久不報，幸勿爲過。

僕聞之：修身者，智之符也；愛施者，仁之端也；取予者，義之表也；恥辱者，勇之決也；立名者，行之極也。士有此五者，然後可以託於世，而列於君子之林矣。故禍莫憯於欲利，悲莫痛於傷心，行莫醜於辱先，詬莫大於宮刑。刑餘之人，無所比數，非一世也，所從來遠矣。昔\ProperName{衞靈公}與\ProperName{雍渠}同載，\ProperName{孔子}適\ProperName{陳}；\ProperName{商鞅}因\ProperName{景監}見，\ProperName{趙良}寒心；同子參乘，\ProperName{袁絲}變色。自古而恥之。夫以中材之人，事有關於宦豎，莫不傷氣，而況於忼慨之士乎！如今朝廷雖乏人，柰何令刀鋸之餘，薦天下之豪俊哉！

僕賴先人緒業，得待罪輦轂下，二十餘年矣。所以自惟，上之，不能納忠效信，有奇策材力之譽，自結明主；次之，又不能拾遺補闕，招賢進能，顯巖穴之士；外之，不能備行伍，攻城野戰，有斬將搴旗之功；下之，不能積日累勞，取尊官厚祿，以爲宗族交遊光寵。四者無一遂，苟合取容，無所短長之效，可見於此矣。嚮者，僕亦嘗廁下大夫之列，陪奉外廷末議。不以此時引綱維，盡思慮。今已虧形爲掃除之隸，在闒茸之中，乃欲仰首伸眉，論列是非，不亦輕朝廷，羞當世之士邪！嗟乎！嗟乎！如僕，尚何言哉！尚何言哉！

且事本末未易明也。僕少負不羈之才，長無鄉曲之譽，主上幸以先人之故，使得奏薄伎，出入周衞之中。僕以爲戴盆何以望天，故絶賓客之知，亡室家之業，日夜思竭其不肖之才力，務一心營職，以求親媚於主上。而事乃有大謬不然者。

夫僕與\ProperName{李陵}俱居門下，素非能相善也。趨舍異路，未嘗銜盃酒，接殷勤之餘歡。然僕觀其爲人，自守奇士，事親孝，與士信，臨財廉，取與義，分別有讓，恭儉下人，常思奮不顧身以徇\endnote{\BookTitle{觀止}作「殉」，據\BookTitle{漢書}、\BookTitle{文選}改。}國家之急。其素所蓄積也，僕以爲有國士之風。夫人臣出萬死不顧一生之計，赴公家之難，斯已奇矣。今舉事一不當，而全軀保妻子之臣隨而媒蘖其短，僕誠私心痛之。且\ProperName{李陵}提步卒不滿五千，深踐戎馬之地，足歷王庭，垂餌虎口，橫挑彊\ProperName{胡}，仰億萬之師，與單于連戰十有餘日，所殺過當。虜救死扶傷不給，旃裘之君長咸震怖，乃悉徵其左右賢王，舉引弓之民，一國共攻而圍之。轉鬭千里，矢盡道窮，救兵不至，士卒死傷如積。然\ProperName{陵}一呼勞軍，士無不起，躬自流涕，沬血飲泣，更張空弮\endnote{\BookTitle{漢書}、\BookTitle{文選}六臣本無「更」字，\BookTitle{文選}「弮」作「拳」。}，冒白刃，北嚮爭死敵者。\ProperName{陵}未沒時，使有來報，\ProperName{漢}公卿王侯皆奉觴上壽。後數日，\ProperName{陵}敗書聞，主上爲之食不甘味，聽朝不怡。大臣憂懼，不知所出。僕竊不自料其卑賤，見主上慘愴怛悼，誠欲效其款款之愚，以爲\ProperName{李陵}素與士大夫絶甘分少，能得人之死力，雖古之名將，不能過也。身雖陷敗，彼觀其意，且欲得其當而報於\ProperName{漢}。事已無可奈何，其所摧敗，功亦足以暴於天下矣。僕懷欲陳之，而未有路，適會召問，即以此指推言\ProperName{陵}之功，欲以廣主上之意，塞睚眦之辭。未能盡明，明主不曉，以爲僕沮貳師，而爲\ProperName{李陵}遊説，遂下於理。拳拳之忠，終不能自列。因爲誣上，卒從吏議。家貧，貨賂不足以自贖，交游莫救；左右親近，不爲一言。身非木石，獨與法吏爲伍，深幽囹圄之中，誰可告愬者！此真\ProperName{少卿}所親見，僕行事豈不然乎？\ProperName{李陵}既生降，頹其家聲；而僕又佴之蠶室，重爲天下觀笑。悲夫！悲夫！事未易一二爲俗人言也。

僕之先人，非有剖符丹書之功，文史星曆\endnote{\BookTitle{觀止}訛作「歷」，據\BookTitle{漢書}、\BookTitle{文選}改。}，近乎卜祝之間，固主上所戲弄，倡優所畜，流俗之所輕也。假令僕伏法受誅，若九牛亡一毛，與螻蟻何以異？而世俗又不能與死節者次比，特以爲智窮罪極，不能自免，卒就死耳。何也？素所自樹立使然也。人固有一死，死有重於\ProperName{泰山}，或輕於鴻毛，用之所趣異也。太上不辱先，其次不辱身，其次不辱理色，其次不辱辭令，其次詘體受辱，其次易服受辱，其次關木索被箠楚受辱，其次剔毛髮嬰金鐵受辱，其次毀肌膚斷肢體受辱，最下腐刑，極矣。傳曰：「刑不上大夫。」此言士節不可不勉厲也。猛虎在深山，百獸震恐，及在檻穽之中，搖尾而求食，積威約之漸也。故士有畫地爲牢勢不可入，削木爲吏議不可對，定計於鮮也。今交手足，受木索，暴肌膚，受榜箠，幽於圜牆之中。當此之時，見獄吏則頭槍\endnote{\BookTitle{觀止}作「搶」，據\BookTitle{漢書}、\BookTitle{文選}改。}地，視徒隸則心惕息，何者？積威約之勢也。及以至是言不辱者，所謂彊顏耳，曷足貴乎！且\ProperName{西伯}，伯也，拘於\ProperName{羑里}；\ProperName{李斯}，相也，具于五刑；\ProperName{淮陰}，\ProperName{王}也，受械於\ProperName{陳}；\ProperName{彭越}、\ProperName{張敖}，南面稱孤，繫獄抵罪；\ProperName{絳侯}誅諸\ProperName{呂}，權傾五伯，囚於請室；\ProperName{魏其}，大將也，衣赭衣，關三木；\ProperName{季布}爲\ProperName{朱家}鉗奴；\ProperName{灌夫}受辱於居室。此人皆身至王侯將相，聲聞鄰國，及罪至罔加，不能引決自裁，在塵埃之中，古今一體，安在其不辱也？由此言之，勇怯，勢也；彊弱，形也。審矣！何足怪乎？夫人不能蚤自裁繩墨之外，以稍陵遲至於鞭箠之間，乃欲引節，斯不亦遠乎！古人所以重施刑於大夫者，殆爲此也。

夫人情莫不貪生惡死，念父母，顧妻子，至激於義理者不然，乃有所不得已也。今僕不幸，早失父母，無兄弟之親，獨身孤立，\ProperName{少卿}視僕於妻子何如哉？且勇者不必死節，怯夫慕義，何處不勉焉！僕雖怯懦欲苟活，亦頗識去就之分矣，何至自沈溺縲紲之辱哉？且夫臧獲婢妾，猶能引決，況僕之不得已乎？所以隱忍苟活，幽於糞土之中而不辭者，恨私心有所不盡，鄙陋沒世，而文彩不表於後世也。

古者富貴而名摩滅，不可勝記，唯倜儻非常之人稱焉。蓋\ProperName{文王}拘而演\BookTitle{周易}；\ProperName{仲尼}戹而作\BookTitle{春秋}；\ProperName{屈原}放逐，乃賦\BookTitle{離騷}；\ProperName{左丘}失明，厥有\BookTitle{國語}；\ProperName{孫子}臏腳，兵法修列；\ProperName{不韋}遷\ProperName{蜀}，世傳\BookTitle{呂覽}；\ProperName{韓非}囚\ProperName{秦}，\BookTitle{説難}、\BookTitle{孤憤}。\BookTitle{詩}三百篇，大厎\endnote{\BookTitle{觀止}作「底」，據\BookTitle{文選}改。漢書作「氐」。}聖賢發憤之所爲作也。此人皆意有所鬱結，不得通其道，故述往事，思來者。乃如\ProperName{左丘}無目，\ProperName{孫子}斷足，終不可用，退而論書策，以舒其憤，思垂空文以自見。

僕竊不遜，近自託於無能之辭，網羅天下放失舊聞，略考其事，綜其終始，稽其成敗興壞之紀，上計\ProperName{軒轅}，下至于茲，爲十表，本紀十二，書八章，世家三十，列傳七十，凡百三十篇，亦欲以究天人之際，通古今之變，成一家之言。草創未就，會遭此禍，惜其不成，是以就極刑而無慍色。僕誠以著此書藏諸名山，傳之其人，通邑大都，則僕償前辱之責，雖萬被戮，豈有悔哉？然此可爲智者道，難爲俗人言也。

且負下未易居，下流多謗議，僕以口語遇遭此禍，重爲鄉黨所戮笑，以汙辱先人，亦何面目復上父母丘墓乎？雖累百世，垢彌甚耳！是以腸一日而九迴，居則忽忽若有所亡，出則不知所往。每念斯恥，汗未嘗不發背霑衣也。身直爲閨閤之臣，寧得自引深臧巖穴邪？故且從俗浮沈，與時俯仰，以通其狂惑。今\ProperName{少卿}乃教以推賢進士，無乃與僕私心剌謬乎！今雖欲自雕琢，曼辭以自飾，無益於俗不信，適足取辱耳。要之死日，然後是非乃定。書不能悉意，略陳固陋，謹再拜。 

\theendnotes

% Proofed 13 July 2022
% Ref.
% - 點校本二十四史·史記, 中華書局, 1959
% - 點校本二十四史修訂本·史記, 中華書局, 2014
% - 文選, 上海古籍, 1986
% - 六臣注文選, 四部叢刊
% - 古文觀止, 中華書局, 1959