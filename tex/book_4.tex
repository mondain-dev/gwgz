\section[蘇秦以連橫說秦\quad{\small 戰國策 秦策一}]{{\normalsize 戰國策\ 秦策一}\quad \ProperName{蘇秦}以連橫說\ProperName{秦}}
\ProperName{蘇秦}始將連橫說\ProperName{秦惠王}，曰：「大王之國，西有\ProperName{巴}、\ProperName{蜀}、\ProperName{漢中}之利，北有\ProperName{胡}貉、\ProperName{代}馬之用，南有\ProperName{巫山}、\ProperName{黔中}之限，東有\ProperName{殽}
\ProperName{函}之固，田肥美，民殷富，戰車萬乘，奮擊百萬，沃野千里，蓄積饒多，地勢形便，此所謂天府，天下之雄國也。以大王之賢，士民之眾，車騎之用，兵法之教，可以幷諸侯，吞天下，稱帝而治。願大王少留意，臣請奏其効。」

\ProperName{秦王}曰：「寡人聞之，毛羽不豐滿者不可以高飛，文章不成者不可以誅罰，道德不厚者不可以使民，政教不順者不可以煩大臣。今先生儼然不遠千里而庭教之，願以異日。」

\ProperName{蘇秦}曰：「臣固疑大王之不能用也。昔者\ProperName{神農}伐\ProperName{補遂}，\ProperName{黃帝}伐\ProperName{涿鹿}而禽\ProperName{蚩尤}，\ProperName{堯}伐\ProperName{驩兜}，\ProperName{舜}伐\ProperName{三苗}，\ProperName{禹}伐\ProperName{共工}，\ProperName{湯}伐\ProperName{有夏}，\ProperName{文王}伐\ProperName{崇}，\ProperName{武王}伐\ProperName{紂}，\ProperName{齊桓}任戰而霸天下。由此觀之，惡有不戰者乎？古者使車轂擊馳，言語相結，天下爲一。約從連橫，兵革不藏。文士並飭，諸侯亂惑。萬端俱起，不可勝理。科條既備，民多僞態。書策稠濁，百姓不足。上下相愁，民無所聊。明言章理，兵甲愈起。辯言偉服，戰攻不息。繁稱文辭，天下不治。舌敝耳聾，不見成功。行義約信，天下不親。於是及廢文任武，厚養死士，綴甲厲兵，効勝於戰場。夫徒處而致利，安坐而廣地，雖古五帝、三王、五霸，明主賢君，常欲坐而致之，其勢不能，故以戰續之。寬則兩軍相攻，迫則杖戟相橦，然後可建大功。是故兵勝於外，義強於內，威立於上，民服於下。今欲幷天下，凌萬乘，詘敵國，制海內，子元元，臣諸侯，非兵不可。今之嗣主，忽於至道，皆惛於教，亂於治，迷於言，惑於言，沉於辯，溺於辭，以此論之，王固不能行也。」

說\ProperName{秦王}書十上而說不行，黑貂之裘敝，黃金百斤盡。資用乏絕，去\ProperName{秦}而歸。贏縢履蹻，負書擔橐，形容枯槁，面目黧黑，狀有愧色。歸至家，妻不下絍，嫂不爲炊，父母不與言。\ProperName{蘇秦}喟然歎曰：「妻不以我爲夫，嫂不以我爲叔，父母不以我爲子，是皆\ProperName{秦}之罪也！」乃夜發書，陳篋數十，得\BookTitle{太公陰符}之謀。伏而誦之，簡練以爲揣摩。讀書欲睡，引錐自剌其股，血流至足，曰：「安有說人主不能出其金玉錦繡，取卿相之尊者乎？」

期年，揣摩成。曰：「此真可以說當世之君矣。」於是乃摩\ProperName{燕}烏集闕，見說\ProperName{趙王}於華屋之下，抵掌而談。\ProperName{趙王}大悅，封爲\ProperName{武安君}，受相印，革車百乘，錦繡千純，白璧百雙，黃金萬鎰，以隨其後。約從散橫，以抑強\ProperName{秦}。故\ProperName{蘇秦}相於\ProperName{趙}而關不通。當此之時，天下之大，萬民之眾，王侯之威，謀臣之權，皆欲決\ProperName{蘇秦}之策。不費斗糧，未煩一兵，未戰一士，未絕一弦，未折一矢，諸侯相親，賢於兄弟。夫賢人在而天下服，一人用而天下從。故曰：「式於政，不式於勇；式於廊廟之內，不式於四境之外。」當\ProperName{秦}之隆，黃金萬鎰爲用，轉轂連騎，炫熿於道。\ProperName{山東}之國，從風而服，使\ProperName{趙}大重。且夫\ProperName{蘇秦}特窮巷掘門、桑戶棬樞之士耳。伏軾撙銜，橫歷天下，庭說諸侯之主，杜左右之口，天下莫之伉。

將說\ProperName{楚王}，路過\ProperName{洛陽}。父母聞之，清宮除道，張樂設飲，郊迎三十里。妻側目而視，側耳而聽。嫂蛇行匍伏，四拜自跪而謝。\ProperName{蘇秦}曰：「嫂何前倨而後卑也？」嫂曰：「以季子之位尊而多金。」\ProperName{蘇秦}曰：「嗟乎！貧窮則父母不子，富貴則親戚畏懼。人生世上，勢位富厚，蓋可忽乎哉？」

\section[司馬錯論伐蜀\quad{\small 戰國策 秦策一}]{{\normalsize 戰國策\ 秦策一}\quad \ProperName{司馬錯}論伐\ProperName{蜀}}
\ProperName{司馬錯}與\ProperName{張儀}爭論於\ProperName{秦惠王}前。\ProperName{司馬錯}欲伐\ProperName{蜀}，\ProperName{張儀}曰：「不如伐\ProperName{韓}。」王曰：「請聞其說。」

對曰：「親\ProperName{魏}善\ProperName{楚}，下兵\ProperName{三川}，塞\ProperName{轘轅}、\ProperName{緱氏}之口，當\ProperName{屯留}之道，\ProperName{魏}絕\ProperName{南陽}，\ProperName{楚}臨\ProperName{南鄭}，\ProperName{秦}攻\ProperName{新城}、\ProperName{宜陽}，以臨\ProperName{二周}之郊，誅\ProperName{周主}之罪，侵\ProperName{楚}、\ProperName{魏}之地。\ProperName{周}自知不救，九鼎寶器必出。據九鼎，按圖籍，挾天子以令天下，天下莫敢不聽，此王業也。今夫\ProperName{蜀}，西僻之國而戎狄之長也，弊兵\endnote{\BookTitle{觀止}作「名」，下注「作兵」，據\BookTitle{戰國策}校本改。\ProperName{吳師道}\BookTitle{校注}補曰：一本「名」作「兵」。\ProperName{黃丕烈}\BookTitle{札記}：\BookTitle{史記}、\BookTitle{新序}皆作「兵」。\ProperName{范祥雍}\BookTitle{箋證}：\ProperName{鮑}本亦作「兵」，疑一本涉下「名」字而誤。}勞眾不足以成名，得其地不足以爲利。臣聞爭名者於朝，爭利者於市。今\ProperName{三川}、\ProperName{周室}，天下之市朝也，而王不爭焉，顧爭於戎狄，去王業遠矣。」

\ProperName{司馬錯}曰：「不然。臣聞之，欲富國者務廣其地，欲強兵者務富其民，欲王者務博其德。三資者備，而王隨之矣。今王之地小民貧，故臣願從事於易。夫\ProperName{蜀}，西僻之國也，而戎狄之長也，而有\ProperName{桀}、\ProperName{紂}之亂。以\ProperName{秦}攻之，譬如使豺狼逐羣羊也。取其地足以廣國也，得其財足以富民。繕兵不傷眾，而彼已服矣。故拔一國，而天下不以爲暴；利盡西海，諸侯不以爲貪。是我一舉而名實兩附，而又有禁暴正亂之名。今攻\ProperName{韓}劫天子，劫天子，惡名也，而未必利也，又有不義之名，而攻天下之所不欲，危。臣請謁其故。\ProperName{周}，天下之宗室也，\ProperName{韓}，\ProperName{周}之與國也。\ProperName{周}自知失九鼎，\ProperName{韓}自知亡三川，則必將二國幷力合謀，以因於\ProperName{齊}、\ProperName{趙}，而求解乎\ProperName{楚}、\ProperName{魏}。以鼎與\ProperName{楚}，以地與\ProperName{魏}，王不能禁。此臣所謂危，不如伐\ProperName{蜀}之完也。」\ProperName{惠王}曰：「善！寡人聽子。」

卒起兵伐\ProperName{蜀}，十月取之，遂定\ProperName{蜀}。\ProperName{蜀}主更號爲侯，而使\ProperName{陳莊}相\ProperName{蜀}。\ProperName{蜀}既屬，\ProperName{秦}益強富厚，輕諸侯。

\theendnotes

\section[范雎說秦王\quad{\small 戰國策 秦策三}]{{\normalsize 戰國策\ 秦策三}\quad \ProperName{范雎}說\ProperName{秦王}}
\ProperName{范睢}至，\ProperName{秦王}庭迎\ProperName{范睢}，敬執賓主之禮\endnote{「秦王庭迎范睢」下至「敬執賓主之禮」上\BookTitle{觀止}略，\BookTitle{國策}原作：\begin{quotation}\ProperName{秦王}庭迎，謂\ProperName{范睢}曰：「寡人宜以身受令久矣。今者\ProperName{義渠}之事急，寡人日自請太后。今\ProperName{義渠}之事已，寡人乃得以身受命。躬竊閔然不敏，敬執賓主之禮。」\end{quotation}\BookTitle{觀止}「迎」下無「謂」字。\ProperName{范祥雍}\BookTitle{箋證}：\ProperName{鮑}本、\ProperName{吳}本無「謂」字。}。\ProperName{范睢}辭讓。是日見\ProperName{范睢}，見者無不變色易容者。

\ProperName{秦王}屏左右，宮中虛無人，\ProperName{秦王}跪而進曰：「先生何以幸教寡人？」\ProperName{范睢}曰：「唯，唯。」有間，\ProperName{秦王}復請，范睢曰：「唯，唯。」若是者三。\ProperName{秦王}跽曰：「先生不幸教寡人乎？」\ProperName{范睢}謝曰：

\begin{quotation}
非敢然也。臣聞始時\ProperName{呂尚}之遇\ProperName{文王}也，身爲漁父而釣於\ProperName{渭陽}之濱耳。若是者交疏也。已一說而立爲太師，載與俱歸者，其言深也。故\ProperName{文王}果收功於\ProperName{呂尚}，卒擅天下而身立爲帝王。即使\ProperName{文王}疏\ProperName{呂望}而弗與深言，是\ProperName{周}無天子之德，而\ProperName{文}、\ProperName{武}無與成其王也。今臣，羇旅之臣也，交疏於王，而所願陳者，皆匡君臣之事，處人骨肉之間。願以陳臣之陋忠，而未知王心也，所以王三問而不對者是也。臣非有所畏而不敢言也，知今日言之於前，而明日伏誅於後，然臣弗敢畏也。

大王信行臣之言，死不足以爲臣患，亡不足以爲臣憂，漆身而爲厲，被髮而爲狂，不足以爲臣恥。五帝之聖而死，三王之仁而死，五伯之賢而死，\ProperName{烏獲}之力而死，\ProperName{奔}、\ProperName{育}之勇焉而死。死者，人之所必不免也。處必然之勢，可以少有補於\ProperName{秦}，此臣之所大願也，臣何患乎？\ProperName{伍子胥}橐載而出\ProperName{昭關}，夜行而晝伏，至於\ProperName{\raisebox{-.45zw}{\includegraphics[width=0.9zw,angle=90]{glyphs/u2ff0-u51ab-u83f1.eps}}水}\endnote{\BookTitle{觀止}從\ProperName{鮑}本作「菱夫」，據\BookTitle{戰國策}今校本改。\ProperName{姚}本：\BookTitle{史記}作「\ProperName{陵水}」。}，無以餌\endnote{\BookTitle{觀止}作「餬」，據\BookTitle{戰國策}各本改。\ProperName{范祥雍}\BookTitle{箋證}：\BookTitle{范睢傳}「餌」作「餬」；\BookTitle{廣雅}\BookTitle{釋詁}云「餌，食也。」餌、餬義近；\BookTitle{說文}「餬，寄食也。」}其口，坐\endnote{\BookTitle{觀止}作「膝」，據\BookTitle{戰國策}各本改。\ProperName{范祥雍}\BookTitle{箋證}：\BookTitle{范睢傳}作「膝行」，義同。}行蒲服，乞食於\ProperName{吳}巿，卒興\ProperName{吳國}，\ProperName{闔廬}爲霸。使臣得進謀如\ProperName{伍子胥}，加之以幽囚不復見，是臣說之行也，臣何憂乎？\ProperName{箕子}、\ProperName{接輿}，漆身而爲厲，被髮而爲狂，無益於\ProperName{殷}、\ProperName{楚}。使臣得同行於\ProperName{箕子}、\ProperName{接輿}，可以補所賢之主，是臣之大榮也，臣又何恥乎？臣之所恐者，獨恐臣死之後，天下見臣盡忠而身蹷也，是以杜口裹足，莫肯即\ProperName{秦}耳\endnote{\BookTitle{觀止}作「因以杜口裹足，莫肯向秦耳」，據\BookTitle{戰國策}各本改。\ProperName{吳師道}\BookTitle{校注}補曰：「即」一作「鄉」。\ProperName{黃丕烈}\BookTitle{札記}：\BookTitle{史記}作「鄉」。\ProperName{范祥雍}\BookTitle{箋證}：按\BookTitle{淮南子}\BookTitle{繆稱訓}\ProperName{高}\BookTitle{注}云「即，就也」「是以」猶「因以」；\BookTitle{范睢傳}作「因以杜口裹足，莫肯鄉\ProperName{秦}耳」。}。足下上畏太后之嚴，下惑姦臣之態，居深宮之中，不離保傅之手，終身闇惑，無與照姦。大者宗廟滅覆，小者身以孤危。此臣之所恐耳。若夫窮辱之事，死亡之患，臣弗敢畏也。臣死而\ProperName{秦}治，賢於生也。
\end{quotation}

\ProperName{秦王}跪曰：「先生是何言也！夫\ProperName{秦國}僻遠，寡人愚不肖，先生乃幸至此，此天以寡人慁先生，而存先王之廟也。寡人得受命於先生，此天所以幸先王而不棄其孤也。先生奈何而言若此！事無大小，上及太后，下至大臣，願先生悉以教寡人，無疑寡人也。」\ProperName{范睢}再拜，\ProperName{秦王}亦再拜。

\theendnotes

\section[鄒忌諷齊王納諫\quad{\small 戰國策 齊策一}]{{\normalsize 戰國策\ 齊策一}\quad \ProperName{鄒忌}諷\ProperName{齊王}納諫}
\ProperName{鄒忌}脩八尺有餘，而形䫉昳麗。朝服衣冠，窺鏡，謂其妻曰：「我孰與城北\ProperName{徐公}美？」其妻曰：「君美甚，\ProperName{徐公}何能及君也。」

城北\ProperName{徐公}，\ProperName{齊國}之美麗者也。\ProperName{忌}不自信，而復問其妾曰：「吾孰與\ProperName{徐公}美？」妾曰：「\ProperName{徐公}何能及君也。」

旦日，客從外來，與坐談。問之：「吾與\ProperName{徐公}孰美？」客曰：「\ProperName{徐公}不若君之美也。」

明日，\ProperName{徐公}來，熟視之，自以爲不如。窺鏡而自視，又弗如遠甚。暮寢而思之曰：「吾妻之美我者，私我也。妾之美我者，畏我也。客之美我者，欲有求於我也。」

於是入朝見\ProperName{威王}曰：「臣誠知不如\ProperName{徐公}美。臣之妻私臣，臣之妾畏臣，臣之客欲有求於臣，皆以美於\ProperName{徐公}。今\ProperName{齊}地方千里，百二十城。宮婦左右莫不私王，朝廷之臣莫不畏王，四境之內莫不有求於王。由此觀之，王之蔽甚矣！」

王曰：「善。」乃下令：「羣臣吏民，能面刺寡人之過者，受上賞。上書諫寡人者，受中賞。能謗議於市朝，聞寡人之耳者，受下賞。」令初下，羣臣進諫，門庭若市。數月之後，時時而間進。期年之後，雖欲言，無可進者。\ProperName{燕}、\ProperName{趙}、\ProperName{韓}、\ProperName{魏}聞之，皆朝於\ProperName{齊}，此所謂戰勝於朝廷。

\section[顏斶說齊王\quad{\small 戰國策\ 齊策四}]{{\normalsize 戰國策\ 齊策四}\quad \ProperName{顏斶}說\ProperName{齊王}}
\ProperName{齊宣王}見\ProperName{顏斶}曰：「\ProperName{斶}前。」\ProperName{斶}亦曰：「王前。」\ProperName{宣王}不說。左右曰：「王，人君也。\ProperName{斶}，人臣也。王曰『\ProperName{斶}前』，\ProperName{斶}亦曰『王前』，可乎？」\ProperName{斶}對曰：「夫\ProperName{斶}前爲慕勢，王前爲趨士，與使\ProperName{斶}爲慕勢，不如使王爲趨士。」

王忿然作色曰：「王者貴乎？士貴乎？」對曰：「士貴耳，王者不貴。」王曰：「有說乎？」\ProperName{斶}曰：「有。昔者\ProperName{秦}攻\ProperName{齊}，令曰：『有敢去\ProperName{柳下季}壟五十步而樵採者，死不赦。』令曰：『有能得\ProperName{齊王}頭者，封萬戶侯，賜金千鎰。』由是觀之，生王之頭，曾不若死士之壟也。」\endnote{「死士之壟也」下至「宣王曰」上，\BookTitle{觀止}略。}

\ProperName{宣王}曰：「嗟乎！君子焉可侮哉？寡人自取病耳。願\endnote{「願」上原有「及今聞君子之言，乃今聞細人之行」，\BookTitle{觀止}略。}請受爲弟子，且\ProperName{顏}先生與寡人遊，食必太牢，出必乘車，妻子衣服麗都。」\ProperName{顏斶}辭去曰：「夫玉生於山，制則破焉。非弗寶貴矣，然大璞不完。士生乎鄙野，推選則祿焉。非不得尊遂也，然而形神不全。\ProperName{斶}願得歸，晚食以當肉，安步以當車，無罪以當貴，清淨貞正以自虞。」則再拜而辭去。

君子曰：「\ProperName{斶}知足矣！歸真反璞，則終身不辱。」

\theendnotes

\section[馮煖客孟嘗君\quad {\small 戰國策\ 齊策四}]{{\normalsize 戰國策\ 齊策四}\quad \ProperName{馮煖}客\ProperName{孟嘗君}}
\ProperName{齊}人有\ProperName{馮煖}者，貧乏不能自存，使人屬\ProperName{孟嘗君}，願寄食門下。\ProperName{孟嘗君}曰：「客何好？」曰：「客無好也。」曰：「客何能？」曰：「客無能也。」\ProperName{孟嘗君}笑而受之，曰：「諾！」左右以君賤之也，食以草具。

居有頃，倚柱彈其劍，歌曰：「長鋏歸來乎！食無魚！」左右以告。\ProperName{孟嘗君}曰：「食之，比門下之客。」居有頃，復彈其鋏，歌曰：「長鋏歸來乎！出無車！」左右皆笑之，以告。\ProperName{孟嘗君}曰：「爲之駕，比門下之車客。」於是，乘其車，揭其劍，過其友，曰：「\ProperName{孟嘗君}客我！」後有頃，復彈其劍鋏，歌曰：「長鋏歸來乎！無以爲家！」左右皆惡之，以爲貪而不知足。\ProperName{孟嘗君}問：「\ProperName{馮公}有親乎？」對曰：「有老母！」\ProperName{孟嘗君}使人給其食用，無使乏。於是\ProperName{馮煖}不復歌。

後\ProperName{孟嘗君}出記，問門下諸客：「誰習計會，能爲\ProperName{文}收責於\ProperName{薛}者乎？」\ProperName{馮煖}署曰：「能！」\ProperName{孟嘗君}怪之曰：「此誰也？」左右曰：「乃歌夫長鋏歸來者也。」\ProperName{孟嘗君}笑曰：「客果有能也。吾負之，未嘗見也。」請而見之，謝曰：「\ProperName{文}倦於是，憒於憂，而性懧愚，沉於國家之事，開罪於先生。先生不羞，乃有意欲爲收責於\ProperName{薛}乎？」\ProperName{馮煖}曰：「願之！」

於是，約車治裝，載券契而行，辭曰：「責收畢，以何市而反？」\ProperName{孟嘗君}曰：「視吾家所寡有者！」驅而之\ProperName{薛}，使吏召諸民當償者，悉來合券。券遍合赴。矯命以責賜諸民，因燒其券，民稱萬歲。長驅到\ProperName{齊}，晨而求見。\ProperName{孟嘗君}怪其疾也，衣冠而見之，曰：「責畢收乎？來何疾也！」曰：「收畢矣！」「以何市而反？」\ProperName{馮煖}曰：「君云『視吾家所寡有者』，臣竊計：君宮中積珍寶，狗馬實外廄，美人充下陳。君家所寡有者以義耳！竊以爲君市義。」\ProperName{孟嘗君}曰：「市義奈何？」曰：「今君有區區之\ProperName{薛}，不拊愛子其民，因而賈利之。臣竊矯君命，以責賜諸民，因燒其券，民稱萬歲，乃臣所以爲君市義也。」\ProperName{孟嘗君}不說，曰：「諾！先生休矣！」

後期年，\ProperName{齊王}謂\ProperName{孟嘗君}曰：「寡人不敢以先王之臣爲臣！」\ProperName{孟嘗君}就國於\ProperName{薛}，未至百里，民扶老攜幼，迎君道中終日。\ProperName{孟嘗君}顧謂\ProperName{馮煖}曰：「先生所爲\ProperName{文}市義者，乃今日見之。」

\ProperName{馮煖}曰：「狡兔有三窟，僅得免其死耳。今君有一窟，未得高枕而臥也，請爲君復鑿二窟。」\ProperName{孟嘗君}予車五十乘，金五百斤，西遊於\ProperName{梁}，謂\ProperName{梁王}曰：「\ProperName{齊}放其大臣\ProperName{孟嘗君}於諸侯，諸侯先迎之者富而兵強！」於是，\ProperName{梁王}虛上位，以故相爲上將軍，遣使者黃金千斤，車百乘，往聘\ProperName{孟嘗君}。\ProperName{馮煖}先驅，誡\ProperName{孟嘗君}曰：「千金，重幣也；百乘，顯使也；\ProperName{齊}其聞之矣！」\ProperName{梁}使三反，\ProperName{孟嘗君}固辭不往也。

\ProperName{齊王}聞之，君臣恐懼，遣太傅齎黃金千斤，文車二駟，服劍一，封書謝\ProperName{孟嘗君}曰：「寡人不祥，被於宗廟之崇，沉於諂諛之臣，開罪於君，寡人不足爲也。願君顧先王之宗廟，姑反國，統萬人乎！」\ProperName{馮煖}誡\ProperName{孟嘗君}曰：「願請先王之祭器，立宗廟於\ProperName{薛}。」廟成，還報\ProperName{孟嘗君}曰：「三窟已就，君姑高枕爲樂矣！」

\ProperName{孟嘗君}爲相數十年，無纖介之禍者，\ProperName{馮煖}之計也。

\section[趙威后問齊使\quad{\small 戰國策\ 齊策四}]{{\normalsize 戰國策\ 齊策四}\quad \ProperName{趙威后}問\ProperName{齊}使}
\ProperName{齊王}使使者問\ProperName{趙威后}。書未發，\ProperName{威后}問使者曰：「歲亦無恙耶？民亦無恙耶？王亦無恙耶？」使者不說，曰：「臣奉使使\ProperName{威后}，今不問王，而先問歲與民，豈先賤而後尊貴者乎？」\ProperName{威后}曰：「不然。苟無歲何有民？苟無民何有君？故有問，舍本而問末者耶？」

乃進而問之曰：「\ProperName{齊}有處士曰\ProperName{鍾離子}，無恙耶？是其爲人也，有糧者亦食，無糧者亦食；有衣者亦衣，無衣者亦衣。是助王養其民者也，何以至今不業也？\ProperName{葉陽子}無恙乎？是其爲人，哀鰥寡，卹孤獨，振困窮，補不足。是助王息其民者也，何以至今不業也？\ProperName{北宮}之女\ProperName{嬰兒子}無恙耶？徹其環瑱，至老不嫁，以養父母。是皆率民而出於孝情者也，胡爲至今不朝也？此二士弗業，一女不朝，何以王\ProperName{齊國}，子萬民乎？\ProperName{於陵子仲}尚存乎？是其爲人也，上不臣於王，下不治其家，中不索交諸侯。此率民而出於無用者，何爲至今不殺乎？」

\section[莊辛論幸臣\quad{\small 戰國策\ 楚策四}]{{\normalsize 戰國策\ 楚策四}\quad \ProperName{莊辛}論幸臣}
臣聞鄙語曰：「見兔而顧犬，未爲晚也；亡羊而補牢，未爲遲也。」臣聞昔\ProperName{湯}、\ProperName{武}以百里昌，\ProperName{桀}、\ProperName{紂}以天下亡。今\ProperName{楚國}雖小，絕長續短，猶以數千里，豈特百里哉？王獨不見夫蜻蛉乎？六足四翼，飛翔乎天地之間，俛啄蚉䖟而食之，仰承甘露而飲之。自以爲無患，與人無爭也。不知夫五尺童子，方將調飴膠絲，加己乎四仞之上，而下爲螻蟻食也。夫蜻蛉其小者也，黃雀因是以俯噣白粒，仰棲茂樹，鼓翅奮翼，自以爲無患，與人無爭也。不知夫公子王孫，左挾彈，右攝丸，將加己乎十仞之上，以其類爲招。晝游乎茂樹，夕調乎酸醎，倏忽之間，墜於公子之手。夫雀其小者也，黃鵠因是以。游乎江海，淹乎大沼，府噣鱔鯉，仰嚙䔖衡，奮其六翮，而凌清風，飄搖乎高翔，自以爲無患，與人無爭也。不知夫射者，方將脩其碆盧，治其矰繳，將加己乎百仞之上。被㔋磻，引微繳，折清風而抎矣。故晝游乎江河，夕調乎鼎鼐。

夫黃鵠其小者也，\ProperName{蔡靈侯}之事因是以。南游乎高陂，北陵乎\ProperName{巫山}，飲\ProperName{茹谿}流，食\ProperName{湘}波之魚，左抱幼妾，右擁嬖女，與之馳騁乎\ProperName{高蔡}之中，而不以國家爲事。不知夫\ProperName{子發}方受命乎\ProperName{靈王}，繫己以朱絲而見之也。\ProperName{蔡靈侯}之事其小者也，君王之事因是以。左\ProperName{州侯}，右\ProperName{夏侯}，輦從\ProperName{鄢陵君}與\ProperName{壽陵君}，飯封祿之粟，而戴方府之金，與之馳騁乎雲夢之中，而不以天下國家爲事。而不知夫\ProperName{穰侯}方受命乎\ProperName{秦王}，填\ProperName{黽塞}之內，而投己乎\ProperName{黽塞}之外。

\section[觸讋說趙太后\quad{\small 戰國策\ 趙策四}]{{\normalsize 戰國策\ 趙策四}\quad \ProperName{觸讋}說\ProperName{趙太后}}
\ProperName{趙太后}新用事，\ProperName{秦}急攻之，\ProperName{趙氏}求救於\ProperName{齊}。\ProperName{齊}曰：「必以\ProperName{長安君}爲質，兵乃出。」太后不肯，大臣強諫。太后明謂左右：「有復言令\ProperName{長安君}爲質者，老婦必唾其面。」

左師\ProperName{觸讋}願見，太后盛氣而揖之。入而徐趨，至而自謝曰：「老臣病足，曾不能疾走，不得見久矣。竊自恕，恐太后玉體之有所郄也，故願望見。」太后曰：「老婦恃輦而行。」曰：「日食飲得無衰乎？」曰：「恃鬻耳。」曰：「老臣今者殊不欲食，乃自強步，日三四里，少益嗜食，和於身。」曰：「老婦不能。」太后之色稍解。

左師公曰：「老臣賤息\ProperName{舒祺}最少，不肖，而臣衰，竊愛憐之，願令得補黑衣之數，以衞王宮，沒死以聞。」太后曰：「敬諾。年幾何矣？」對曰：「十五歲矣。雖少，願及未填溝壑而託之。」太后曰：「丈夫亦愛憐其少子乎？」對曰：「甚於婦人。」太后笑曰：「婦人異甚。」對曰：「老臣竊以爲媼之愛\ProperName{燕后}，賢於\ProperName{長安君}。」曰：「君過矣！不若\ProperName{長安君}之甚。」左師公曰：「父母之愛子，則爲之計深遠。媼之送\ProperName{燕后}也，持其踵，爲之泣。念悲其遠也，亦哀之矣。已行，非弗思也；祭祀必祝之，祝曰：『必勿使反。』豈非計久長有子孫相繼爲王也哉？」太后曰：「然。」

左師公曰：「今三世以前，至於\ProperName{趙}之爲\ProperName{趙}，\ProperName{趙王}之子孫侯者，其繼有在者乎？」曰：「無有。」曰：「微獨\ProperName{趙}諸侯有在者乎？」曰：「老婦不聞也。」「此其近者禍及身，遠者及其子孫。豈人主之子孫，則必不善哉？位尊而無功，奉厚而無勞，而挾重器多也。今媼尊\ProperName{長安}之位，而封以膏腴之地，多予之重器，而不及今令有功於國，一旦山陵崩，\ProperName{長安君}何以自託於\ProperName{趙}？老臣以媼爲\ProperName{長安君}計短也，故以爲其愛不若燕后。」太后曰：「諾。恣君之所使之。」於是爲\ProperName{長安君}約車百乘，質於\ProperName{齊}，\ProperName{齊}兵乃出。

\ProperName{子義}聞之曰：「人主之子也，骨肉之親也，猶不能恃無功之尊，無勞之奉，以守金玉之重也，而況人臣乎？」

\section[魯仲連義不帝秦\quad{\small 戰國策\ 趙策三}]{{\normalsize 戰國策\ 趙策三}\quad \ProperName{魯仲連}義不帝\ProperName{秦}}
\ProperName{秦}圍\ProperName{趙}之\ProperName{邯鄲}。\ProperName{魏安釐王}使將軍\ProperName{晉鄙}救\ProperName{趙}。畏\ProperName{秦}，止於\ProperName{蕩陰}，不進。\ProperName{魏王}使客將軍\ProperName{辛垣衍}間入\ProperName{邯鄲}，因\ProperName{平原君}謂\ProperName{趙王}曰：「\ProperName{秦}所以急圍\ProperName{趙}者，前與\ProperName{齊閔王}爭強爲帝，已而復歸帝，以\ProperName{齊}故。今\ProperName{齊閔王}已益弱。方今唯\ProperName{秦}雄天下，此非必貪\ProperName{邯鄲}，其意欲求爲帝。\ProperName{趙}誠發使尊\ProperName{秦昭王}爲帝，\ProperName{秦}必喜，罷兵去。」\ProperName{平原君}猶豫未有所決。

此時\ProperName{魯仲連}適游\ProperName{趙}，會\ProperName{秦}圍\ProperName{趙}。聞\ProperName{魏}將欲令\ProperName{趙}尊\ProperName{秦}爲帝，乃見\ProperName{平原君}曰：「事將奈何矣？」\ProperName{平原君}曰：「\ProperName{勝}也何敢言事？百萬之眾折於外，今又內圍\ProperName{邯鄲}而不去。\ProperName{魏王}使客將軍\ProperName{辛垣衍}令\ProperName{趙}帝\ProperName{秦}。今其人在是，\ProperName{勝}也何敢言事？」\ProperName{魯連}曰：「始吾以君爲天下之賢公子也，吾乃今然後知君非天下之賢公子也。\ProperName{梁}客\ProperName{辛垣衍}安在？吾請爲君責而歸之。」\ProperName{平原君}曰：「\ProperName{勝}請召而見之於先生。」\ProperName{平原君}遂見\ProperName{辛垣衍}曰：「東國有\ProperName{魯連}先生，其人在此，\ProperName{勝}請爲紹介而見之於將軍。」\ProperName{辛垣衍}曰：「吾聞\ProperName{魯連}先生，\ProperName{齊國}之高士也。\ProperName{衍}，人臣也，使事有職。吾不願見\ProperName{魯連}先生也。」\ProperName{平原君}曰：「\ProperName{勝}已泄之矣。」\ProperName{辛垣衍}許諾。

\ProperName{魯連}見\ProperName{辛垣衍}而無言。\ProperName{辛垣衍}曰：「吾視居此圍城之中者，皆有求於\ProperName{平原君}者也。今吾視先生之玉貌，非有求於\ProperName{平原君}者，曷爲久居此圍城之中而不去也？」\ProperName{魯連}曰：「世以\ProperName{鮑焦}無從容而死者，皆非也。今眾人不知，則爲一身。彼\ProperName{秦}，棄禮義上首功之國也。權使其士，虜使其民。彼則肆然而爲帝，過而遂正於天下，則\ProperName{連}有赴東海而死耳。吾不忍爲之民也！所爲見將軍者，欲以助\ProperName{趙}也。」\ProperName{辛垣衍}曰：「先生助之奈何？」\ProperName{魯連}曰：「吾將使\ProperName{梁}及\ProperName{燕}助之。\ProperName{齊}、\ProperName{楚}固助之矣。」\ProperName{辛垣衍}曰：「\ProperName{燕}則吾請以從矣。若乃\ProperName{梁}，則吾乃\ProperName{梁}人也，先生惡能使\ProperName{梁}助之耶？」\ProperName{魯連}曰：「\ProperName{梁}未睹\ProperName{秦}稱帝之害故也，使\ProperName{梁}睹\ProperName{秦}稱帝之害，則必助\ProperName{趙}矣。」\ProperName{辛垣衍}曰：「\ProperName{秦}稱帝之害將奈何？」\ProperName{魯仲連}曰：「昔\ProperName{齊威王}嘗爲仁義矣，率天下諸侯而朝\ProperName{周}。\ProperName{周}貧且微，諸侯莫朝，而\ProperName{齊}獨朝之。居歲餘，\ProperName{周烈王}崩，諸侯皆弔，\ProperName{齊}後往。\ProperName{周}怒，赴於\ProperName{齊}曰：『天崩地坼，天子下席。東藩之臣\ProperName{田嬰齊}後至，則斮之。』\ProperName{威王}勃然怒曰：『叱嗟，而母婢也。』卒爲天下笑。故生則朝\ProperName{周}，死則叱之，誠不忍其求也。彼天子固然，其無足怪。」\ProperName{辛垣衍}曰：「先生獨未見夫僕乎？十人而從一人者，寧力不勝，智不若邪？畏之也。」\ProperName{魯仲連}曰：「然\ProperName{梁}之比於\ProperName{秦}若僕邪？」\ProperName{辛垣衍}曰：「然。」\ProperName{魯仲連}曰：「然則吾將使\ProperName{秦王}烹醢\ProperName{梁王}。」\ProperName{辛垣衍}怏然不說曰：「嘻，亦太甚矣，先生之言也！先生又惡能使\ProperName{秦王}烹醢\ProperName{梁王}？」

\ProperName{魯仲連}曰：「固也，待吾言之。昔者，\ProperName{鬼侯}、\ProperName{鄂侯}、\ProperName{文王}，\ProperName{紂}之三公也。\ProperName{鬼侯}有子而好，故入之於\ProperName{紂}，\ProperName{紂}以爲惡，醢\ProperName{鬼侯}。\ProperName{鄂侯}爭之急，辨之疾，故脯\ProperName{鄂侯}。文王聞之，喟然而歎，故拘之於\ProperName{牖里}之庫，百日而欲令之死。曷爲與人俱稱帝王，卒就脯醢之地也？\ProperName{齊閔王}將之\ProperName{魯}，\ProperName{夷維子}執策而從，謂\ProperName{魯}人曰：『子將何以待吾君？』\ProperName{魯}人曰：『吾將以十太牢待子之君。』\ProperName{夷維子}曰：『子安取禮而來待吾君？彼吾君者，天子也。天子巡狩，諸侯避舍，納於筦鍵，攝衽抱几，視膳於堂下，天子已食，退而聽朝也。』\ProperName{魯}人投其籥，不果納。不得入於\ProperName{魯}，將之\ProperName{薛}，假塗於\ProperName{鄒}。當是時，\ProperName{鄒君}死，\ProperName{閔王}欲入弔。\ProperName{夷維子}謂\ProperName{鄒}之孤曰：『天子弔，主人必將倍殯柩，設北面於南方，然後天子南面弔也。』\ProperName{鄒}之羣臣曰：『必若此，吾將伏劍而死。』故不敢入於\ProperName{鄒}。\ProperName{鄒}、\ProperName{魯}之臣，生則不得事養，死則不得飯含。然且欲行天子之禮於\ProperName{鄒}、\ProperName{魯}之臣，不果納。今\ProperName{秦}萬乘之國，\ProperName{梁}亦萬乘之國。俱據萬乘之國，交有稱王之名，賭其一戰而勝，欲從而帝之，是使\ProperName{三晉}之大臣不如\ProperName{鄒}、\ProperName{魯}之僕妾也。且\ProperName{秦}無已而帝，則且變易諸侯之大臣。彼將奪其所謂不肖，而予其所謂賢；奪其所憎，而與其所愛。彼又將使其子女讒妾爲諸侯妃姬，處\ProperName{梁}之宮，\ProperName{梁王}安得晏然而已乎？而將軍又何以得故寵乎？」

於是，\ProperName{辛垣衍}起，再拜謝曰：「始以先生爲庸人，吾乃今日而知先生爲天下之士也。吾請去，不敢復言帝\ProperName{秦}。」\ProperName{秦}將聞之，爲郤軍五十里。

適會\ProperName{公子無忌}奪\ProperName{晉鄙}軍以救\ProperName{趙}擊\ProperName{秦}，\ProperName{秦}軍引而去。

於是\ProperName{平原君}欲封\ProperName{魯仲連}。\ProperName{魯仲連}辭讓者三，終不肯受。\ProperName{平原君}乃置酒，酒酣，起前以千金爲\ProperName{魯連}壽。\ProperName{魯連}笑曰：「所貴於天下之士者，爲人排患、釋難、解紛亂而無所取也。即有所取者，是商賈之人也，\ProperName{仲連}不忍爲也。」遂辭\ProperName{平原君}而去，終身不復見。

\section[魯共公擇言\quad{\small 戰國策\ 魏策二}]{{\normalsize 戰國策\ 魏策二}\quad \ProperName{魯共公}擇言}
\ProperName{梁王}\ProperName{魏嬰}觴諸侯於\ProperName{范臺}，酒酣，請\ProperName{魯君}舉觴。\ProperName{魯君}興，避席擇言曰：「昔者帝女令\ProperName{儀狄}作酒而美，進之\ProperName{禹}，\ProperName{禹}飲而甘之，遂疏\ProperName{儀狄}，絕旨酒，曰：『後世必有以酒亡其國者。』\ProperName{齊桓公}夜半不嗛，\ProperName{易牙}乃煎敖燔炙和調五味而進之，\ProperName{桓公}食之而飽，至旦不覺，曰：『後世必有以味亡其國者。』\ProperName{晉文公}得\ProperName{南之威}，三日不聽朝，遂推\ProperName{南之威}而遠之，曰：『後世必有以色亡其國者。』\ProperName{楚王}登\ProperName{強臺}而望\ProperName{崩山}，左江而右湖，以臨\ProperName{彷徨}，其樂忘死，遂盟\ProperName{強臺}而弗登，曰：『後世必有以高臺陂池亡其國者。』今主君之尊，\ProperName{儀狄}之酒也；主君之味，\ProperName{易牙}之調也；左\ProperName{白台}而右\ProperName{閭須}，\ProperName{南威}之美也；前\ProperName{夾林}而後\ProperName{蘭臺}，\ProperName{強臺}之樂也。有一於此，足以亡其國。今主君兼此四者，可無戒與？」\ProperName{梁王}稱善相屬。

\section[唐雎說信陵君\quad{\small 戰國策\ 魏策四}]{{\normalsize 戰國策\ 魏策四}\quad \ProperName{唐雎}說\ProperName{信陵君}}
\ProperName{信陵君}殺\ProperName{晉鄙}，救\ProperName{邯鄲}，破\ProperName{秦}人，存\ProperName{趙國}，\ProperName{趙王}自郊迎。

\ProperName{唐雎}謂\ProperName{信陵君}曰：「臣聞之曰，事有不可知者，有不可不知者；有不可忘者，有不可不忘者。」

\ProperName{信陵君}曰：「何謂也？」

對曰：「人之憎我也，不可不知也；吾\endnote{\BookTitle{觀止}作「我」，據\BookTitle{戰國策}各本改。}憎人也，不可得而知也。人之有德於我也，不可忘也；吾有德於人也，不可不忘也。今君殺\ProperName{晉鄙}，救\ProperName{邯鄲}，破\ProperName{秦}人，存\ProperName{趙國}，此大德也。今\ProperName{趙王}自郊迎，卒然見\ProperName{趙王}，臣願君之忘之也。」

\ProperName{信陵君}曰：「\ProperName{無忌}謹受教。」

\theendnotes

\section[唐雎不辱使命\quad{\small 戰國策\ 魏策四}]{{\normalsize 戰國策\ 魏策四}\quad \ProperName{唐雎}不辱使命}
\ProperName{秦王}使人謂\ProperName{安陵君}曰：「寡人欲以五百里之地易\ProperName{安陵}，\ProperName{安陵君}其許寡人？」\ProperName{安陵君}曰：「大王加惠，以大易小，甚善。雖然，受地於先王，願終守之，弗敢易。」\ProperName{秦王}不說。\ProperName{安陵君}因使\ProperName{唐雎}使於\ProperName{秦}。

\ProperName{秦王}謂\ProperName{唐雎}曰：「寡人以五百里之地易\ProperName{安陵}，\ProperName{安陵君}不聽寡人，何也？且\ProperName{秦}滅\ProperName{韓}亡\ProperName{魏}，而君以五十里之地存者，以君爲長者，故不錯意也。今吾以十倍之地，請廣於君，而君逆寡人者，輕寡人與？」\ProperName{唐雎}對曰：「否，非若是也。\ProperName{安陵君}受地於先王而守之，雖千里不敢易也，豈直五百里哉？」

\ProperName{秦王}怫然怒，謂\ProperName{唐雎}曰：「公亦嘗聞天子之怒乎？」\ProperName{唐雎}對曰：「臣未嘗聞也。」\ProperName{秦王}曰：「天子之怒，伏屍百萬，流血千里。」\ProperName{唐雎}曰：「大王嘗聞布衣之怒乎？」\ProperName{秦王}曰：「布衣之怒，亦免冠徒跣，以頭搶地耳。」\ProperName{唐雎}曰：「此庸夫之怒也，非士之怒也。夫\ProperName{專諸}之刺\ProperName{王僚}也，彗星襲月；\ProperName{聶政}之刺\ProperName{韓傀}也，白虹貫日；\ProperName{要離}之刺\ProperName{慶忌}也，倉\endnote{\BookTitle{觀止}作「蒼」，據\BookTitle{戰國策}各本改。\ProperName{吳師道}\BookTitle{校注}補曰：「倉」即「蒼」。}鷹擊於殿上。此三子者，皆布衣之士也，懷怒未發，休祲降於天，與臣而將四矣。若士必怒，伏屍二人，流血五步，天下縞素，今日是也。」挺劍而起。

\ProperName{秦王}色撓，長跪而謝之曰：「先生坐，何至於此，寡人諭矣。夫\ProperName{韓}、\ProperName{魏}滅亡，而\ProperName{安陵}以五十里之地存者，徒以有先生也。」

\theendnotes

\section[樂毅報燕王書\quad{\small 戰國策\ 燕策二}]{{\normalsize 戰國策\ 燕策二}\quad \ProperName{樂毅}報\ProperName{燕王}書}
\ProperName{昌國君}\ProperName{樂毅}爲\ProperName{燕昭王}合五國之兵而攻\ProperName{齊}，下七十餘城，盡郡縣之以屬燕。三城未下，而\ProperName{燕昭王}死。\ProperName{惠王}即位，用\ProperName{齊}人反間，疑\ProperName{樂毅}，而使\ProperName{騎劫}代之將。\ProperName{樂毅}奔\ProperName{趙}，\ProperName{趙}封以爲\ProperName{望諸君}。\ProperName{齊}\ProperName{田單}詐\ProperName{騎劫}，卒敗\ProperName{燕}軍，復收七十餘城以復\ProperName{齊}。\ProperName{燕王}悔，懼\ProperName{趙}用\ProperName{樂毅}承\ProperName{燕}之弊以伐\ProperName{燕}。

\ProperName{燕王}乃使人讓\ProperName{樂毅}，且謝之曰：「先王舉國而委將軍，將軍爲\ProperName{燕}破\ProperName{齊}，報先王之讎，天下莫不振動，寡人豈敢一日而忘將軍之功哉！會先王棄羣臣，寡人新即位，左右誤寡人。寡人之使\ProperName{騎劫}代將軍，爲將軍久暴露於外，故召將軍且休計事。將軍過聽，以與寡人有隙，遂捐\ProperName{燕}而歸\ProperName{趙}。將軍自爲計則可矣，而亦何以報先王之所以遇將軍之意乎？」

\ProperName{望諸君}乃使人獻書報\ProperName{燕王}曰：

\begin{quotation}
臣不佞，不能奉承先王之教，以順左右之心，恐抵斧質之罪，以傷先王之明，而又害於足下之義，故遁逃奔\ProperName{趙}。自負以不肖之罪，故不敢爲辭說。今王使使者數之罪，臣恐侍御者之不察先王之所以畜幸臣之理，而又不白於臣之所以事先王之心，故敢以書對。

臣聞賢聖之君，不以祿私其親，功多者授之；不以官隨其愛，能當者處之。故察能而授官者，成功之君也；論行而結交者，立名之士也。臣以所學者觀之，先王之舉錯，有高世之心，故假節於\ProperName{魏王}，而以身得察於\ProperName{燕}。先王過舉，擢之乎賓客之中，而立之乎羣臣之上，不謀於父兄，而使臣爲亞卿。臣自以爲奉令承教，可以幸無罪矣，故受命而不辭。

先王命之曰：「我有積怨深怒於\ProperName{齊}，不量輕弱，而欲以\ProperName{齊}爲事。」臣對曰：「夫\ProperName{齊}，霸國之餘教也，而驟勝之遺事也，閑於兵甲\endnote{\BookTitle{觀止}倒作「甲兵」，據\BookTitle{戰國策}各本改。}，習於戰攻。王若欲攻之，則必舉天下而圖之。舉天下而圖之，莫徑於結\ProperName{趙}矣。且又\ProperName{淮北}、\ProperName{宋}地，\ProperName{楚}\ProperName{魏}之所同願也。\ProperName{趙}若許，約\ProperName{楚}、\ProperName{魏}，\ProperName{宋}盡力，四國攻之，\ProperName{齊}可大破也。」先王曰：「善。」臣乃口受令，具符節，南使臣於\ProperName{趙}。顧反命，起兵隨而攻\ProperName{齊}。以天之道，先王之靈，\ProperName{河北}之地，隨先王舉而有之於\ProperName{濟上}。\ProperName{濟上}之軍，奉令擊\ProperName{齊}，大勝之。輕卒銳兵，長驅至國。\ProperName{齊王}逃遁走\ProperName{莒}，僅以身免。珠玉財寶，車甲珍器，盡收入\ProperName{燕}。大呂陳於\ProperName{元英}，故鼎反於\ProperName{曆室}，\ProperName{齊}器設於\ProperName{寧臺}。\ProperName{薊丘}之植，植於\ProperName{汶}篁。自五伯以來，功未有及先王者也。先王以爲順于其志，以臣爲不頓命，故裂地而封之，使之得比乎小國諸侯。臣不佞，自以爲奉令承教，可以幸無罪矣，故受命而弗辭。

臣聞賢明之君，功立而不廢，故著於\BookTitle{春秋}；蚤知之士，名成而不毀，故稱於後世。若先王之報怨雪恥，夷萬乘之強國，收八百歲之蓄積，及至棄羣臣之日，遺令詔後嗣之餘義，執政任事之臣，所以能循法令，順庶孽者，施及萌隸，皆可以教於後世。

臣聞善作者，不必善成；善始者，不必善終。昔者\ProperName{伍子胥}說聽乎\ProperName{闔閭}，故\ProperName{吳王}遠跡至於\ProperName{郢}。\ProperName{夫差}弗是也，賜之鴟夷而浮之江。故\ProperName{吳王}\ProperName{夫差}不悟先論之可以立功，故沉\ProperName{子胥}而弗悔。\ProperName{子胥}不蚤見主之不同量，故入江而不改。夫免身全功，以明先王之跡者，臣之上計也。離毀辱之非，墮先王之名者，臣之所大恐也。臨不測之罪，以幸爲利者，義之所不敢出也。

臣聞古之君子，交絕不出惡聲；忠臣之去也，不潔其名。臣雖不佞，數奉教於君子矣。恐侍御者之親左右之說，而不察疏遠之行也。故敢以書報，唯君之留意焉。
\end{quotation}
\vspace{-1em}
\theendnotes

\section[李斯諫逐客書\quad{\small 秦文}]{{\normalsize 秦文}\quad \ProperName{李斯}諫逐客書}
\ProperName{秦}宗室大臣皆言\ProperName{秦王}曰：「諸侯人來事\ProperName{秦}者，大抵爲其主遊閒於\ProperName{秦}耳，請一切逐客。」\ProperName{李斯}議亦在逐中。\ProperName{斯}乃上書曰：

\begin{quotation}
臣聞吏議逐客，竊以爲過矣。昔\ProperName{穆公}求士，西取\ProperName{由余}於\ProperName{戎}，東得\ProperName{百里奚}於\ProperName{宛}，迎\ProperName{蹇叔}於\ProperName{宋}，求\ProperName{丕豹}、\ProperName{公孫支}於\ProperName{晉}。此五子者，不產於\ProperName{秦}，而\ProperName{穆公}用之，幷國二十，遂霸\ProperName{西戎}。\ProperName{孝公}用\ProperName{商鞅}之法，移風易俗，民以殷盛，國以富彊，百姓樂用，諸侯親服，獲\ProperName{楚}、\ProperName{魏}之師，舉地千里，至今治彊。\ProperName{惠王}用\ProperName{張儀}之計，拔\ProperName{三川}之地，西幷\ProperName{巴}、\ProperName{蜀}，北收\ProperName{上郡}，南取\ProperName{漢中}。包九夷，制\ProperName{鄢}、\ProperName{郢}，東據\ProperName{成皋}\endnote{\BookTitle{觀止}作「城皋」，據\BookTitle{史記}本改。}之險，割膏腴之壤，遂散六國之從，使之西面事\ProperName{秦}，功施到今。\ProperName{昭王}得\ProperName{范雎}，廢\ProperName{穰侯}，逐\ProperName{華陽}，彊公室，杜私門，蠶食諸侯，使\ProperName{秦}成帝業。此四君者，皆以客之功。由此觀之，客何負於\ProperName{秦}哉！向使四君卻客而不內，疏士而不與，是使國無富利之實，而\ProperName{秦}無彊大之名也。

今陛下致\ProperName{昆山}之玉，有\ProperName{隨}、\ProperName{和}之寶，垂明月之珠，服太阿之劍，乘纖離之馬，建翠鳳之旗，樹靈鼉之鼓。此數寶者，\ProperName{秦}不生一焉，而陛下說之，何也？必\ProperName{秦國}之所生然後可，則是夜光之璧不飾朝廷，犀象之器不爲玩好，\ProperName{鄭}、\ProperName{衞}\endnote{\BookTitle{觀止}作「魏」，據\BookTitle{史記}本改。}之女不充後宮，而駿良\endnote{\BookTitle{觀止}作「馬」，\BookTitle{崇古文訣}、\BookTitle{冊府元龜}同，據\BookTitle{史記}本改。}駃騠不實外廄，\ProperName{江南}金錫不爲用，\ProperName{西蜀}丹青不爲采。所以飾後宮充下陳娛心意說耳目者，必出於\ProperName{秦}然後可，則是\ProperName{宛}珠之簪，傅璣之珥，阿縞之衣，錦繡之飾不進於前，而隨俗雅化佳冶窈窕\ProperName{趙}女不立於側也。夫擊甕叩缶，彈箏搏髀，而歌呼嗚嗚快耳目者，真\ProperName{秦}之聲也；\BookTitle{鄭}、\BookTitle{衞}、\BookTitle{桑間}、\BookTitle{韶}、\BookTitle{虞}、\BookTitle{武}、\BookTitle{象}者，異國之樂也。今棄擊甕叩缶\endnote{\BookTitle{觀止}「擊甕」下無「叩缶」二字，據\BookTitle{史記}補。\BookTitle{文選考異}：\ProperName{袁}本、\ProperName{茶陵}本無「叩缶」二字。}而就\BookTitle{鄭}\BookTitle{衞}，退彈箏而取\BookTitle{韶}\BookTitle{虞}，若是者何也？快意當前，適觀而已矣。今取人則不然，不問可否，不論曲直，非\ProperName{秦}者去，爲客者逐，然則是所重者在乎色樂珠玉，而所輕者在乎人民也。此非所以跨海內，致諸侯之術也。

臣聞地廣者粟多，國大者人眾，兵彊則士勇。是以\ProperName{太山}不讓士壤，故能成其大；河海不擇細流，故能就其深；王者不卻眾庶，故能明其德。是以地無四方，民無異國，四時充美，鬼神降福。此\ProperName{五帝}、\ProperName{三王}之所以無敵也。今乃棄黔首以資敵國，卻賓客以業諸侯，使天下之士退而不敢西向，裹足不入\ProperName{秦}，此所謂「藉寇兵而齎盜糧者」也。

夫物不產於\ProperName{秦}，可寶者多；士不產於\ProperName{秦}，而願忠者眾。今逐客以資敵國，損民以益讎，內自虛而外樹怨於諸侯，求國無危\endnote{\BookTitle{觀止}「國」下有「之」字，據\BookTitle{史記}本刪。}，不可得也。
\end{quotation}

\ProperName{秦王}乃除逐客之令，復\ProperName{李斯}官。

\theendnotes

\section[卜居\quad{\small 楚辭}]{{\normalsize 楚辭}\quad 卜居}
\ProperName{屈原}既放，三年不得復見，竭智盡忠，而蔽鄣於讒，心煩慮亂，不知所從。乃往見太卜\ProperName{鄭詹尹}曰：「余有所疑，願因先生決之。」\ProperName{詹尹}乃端策拂龜曰：「君將何以教之？」\ProperName{屈原}曰：「吾寧悃悃款款，朴以忠乎？將送往勞來，斯無窮乎？寧誅鋤草茅，以力耕乎？將遊大人，以成名乎？寧正言不諱，以危身乎？將從俗富貴，以媮生乎？寧超然高舉，以保真乎？將哫訾慄斯，喔咿嚅唲，以事婦人乎？寧廉潔正直，以自清乎？將突梯滑稽，如脂如韋，以絜楹乎？寧昂昂若千里之駒乎？將氾氾若水中之鳧？與波上下，偷以全吾軀乎？寧與騏驥亢軛乎？將隨駑馬之迹乎？寧與黃鵠比翼乎？將與雞鶩爭食乎？此孰吉孰凶？何去何從？世溷濁而不清：蟬翼爲重，千鈞爲輕；黃鐘毀棄，瓦釜雷鳴；讒人高張，賢士無名。吁嗟默默兮，誰知吾之廉貞！」

\ProperName{詹尹}乃釋策而謝曰：「夫尺有所短，寸有所長；物有所不足，智有所不明，數有所不逮，神有所不通。用君之心，行君之意。龜策誠不能知此事。」

\section[宋玉對楚王問\quad{\small 楚辭}]{{\normalsize 楚辭}\quad \ProperName{宋玉}對\ProperName{楚王}問}
\ProperName{楚襄王}問於\ProperName{宋玉}曰：「先生其有遺行與？何士民眾庶不譽之甚也！」

\ProperName{宋玉}對曰：「唯，然，有之。願大王寬其罪，使得畢其辭。客有歌於\ProperName{郢}中者，其始曰\BookTitle{下里}、\BookTitle{巴人}，國中屬而和者數千人；其爲\BookTitle{陽阿}、\BookTitle{薤露}，國中屬而和者數百人；其爲\BookTitle{陽春}、\BookTitle{白雪}，國中屬而和者不過數十人；引商刻羽，雜以流徵，國中屬而和者不過數人而已。是其曲彌高，其和彌寡。故鳥有鳳而魚有鯤，鳳凰上擊九千里，絕雲霓，負蒼天，足亂浮雲，翱翔乎杳冥之上。夫藩籬之鷃，豈能與之料天地之高哉？鯤魚朝發\ProperName{崑崙}之墟，暴鬐於\ProperName{碣石}，暮宿於\ProperName{孟諸}。夫尺澤之鯢，豈能與之量江海之大哉？故非獨鳥有鳳而魚有鯤也，士亦有之。夫聖人瑰意琦行，超然獨處；世俗之民，又安知臣之所爲哉？」

% Proofed 12 July  2022
% Ref. 
% 戰國策, 上海古籍, 1985
% 文選, 上海古籍, 1986
% 點校本史記, 中華書局, 1959
% 楚辭集注, 上海古籍, 1979