\section[鄭伯克段于鄢\quad{\small 左傳\ 隱公元年}]{{\normalsize 左傳\ 隱公元年}\quad \ProperName{鄭伯}克\ProperName{段}于\ProperName{鄢}}
初，\ProperName{鄭武公}娶于\ProperName{申}，曰\ProperName{武姜}，生\ProperName{莊公}及\ProperName{共叔段}。\ProperName{莊公}寤生，驚\ProperName{姜氏}，故名曰\ProperName{寤生}，遂惡之。愛\ProperName{共叔段}，欲立之。亟請於\ProperName{武公}，公弗許。

及\ProperName{莊公}即位，爲之請制。公曰：「\ProperName{制}，巖邑也。\ProperName{虢叔}死焉，它邑唯命。」請\ProperName{京}，使居之，謂之\ProperName{京城大叔}。

\ProperName{祭仲}曰：「都城過百雉，國之害也。先王之制，大都，不過參國之一；中，五之一；小，九之一。今\ProperName{京}不度，非制也，君將不堪。」公曰：「\ProperName{姜氏}欲之，焉辟害？」對曰：「\ProperName{姜氏}何厭之有？不如早爲之所，無使滋蔓。蔓，難圖也。蔓草猶不可除，況君之寵弟乎？」公曰：「多行不義必自斃，子姑待之。」

既而\ProperName{大叔}命\ProperName{西鄙}、\ProperName{北鄙}貳於己。\ProperName{公子呂}曰：「國不堪貳。君將若之何？欲與\ProperName{大叔}，臣請事之。若弗與，則請除之，無生民心。」公曰：「無庸，將自及。」\ProperName{大叔}又收貳以爲己邑，至于\ProperName{廩延}。\ProperName{子封}曰：「可矣！厚將得眾。」公曰：「不義不暱，厚將崩。」

\ProperName{大叔}完聚，繕甲兵，具卒乘，將襲\ProperName{鄭}；夫人將啟之。公聞其期曰：「可矣。」命\ProperName{子封}帥車二百乘以伐\ProperName{京}，\ProperName{京}叛\ProperName{大叔段}。段入于\ProperName{鄢}，公伐諸\ProperName{鄢}。五月辛丑，\ProperName{大叔}出奔\ProperName{共}。

\BookTitle{書}曰：「\ProperName{鄭伯}克\ProperName{段}于\ProperName{鄢}。」\ProperName{段}不弟，故不言弟。如二君，故曰克。稱\ProperName{鄭伯}，譏失教也，謂之\ProperName{鄭}志。不言出奔，難之也。

遂寘\ProperName{姜氏}于\ProperName{城潁}，而誓之曰：「不及黃泉，無相見也。」既而悔之。

\ProperName{潁考叔}爲\ProperName{潁谷}封人，聞之。有獻於公，公賜之食，食舍肉，公問之。對曰：「小人有母，皆嘗小人之食矣。未嘗君之羹，請以遺之。」公曰：「爾有母遺，繄我獨無。」\ProperName{潁考叔}曰：「敢問何謂也？」公語之故，且告之悔。對曰：「君何患焉？若闕地及泉，隧而相見，其誰曰不然？」公從之。

公入而賦：「大隧之中，其樂也融融。」\ProperName{姜}出而賦：「大隧之外，其樂也洩洩。」遂爲母子如初。

君子曰：「\ProperName{潁考叔}，純孝也，愛其母，施及\ProperName{莊公}。\BookTitle{詩}曰：『孝子不匱，永錫爾類。』其是之謂乎！」

\section[周鄭交質\quad{\small 左傳\ 隱公三年}]{{\normalsize 左傳\ 隱公三年}\quad \ProperName{周}\ProperName{鄭}交質}
\ProperName{鄭武公}、\ProperName{莊公}爲\ProperName{平王}卿士，王貳于\ProperName{虢}，\ProperName{鄭伯}怨王。王曰：「無之。」故\ProperName{周}\ProperName{鄭}交質。\ProperName{王子狐}爲質於\ProperName{鄭}，\ProperName{鄭}\ProperName{公子忽}爲質於\ProperName{周}。

王崩，\ProperName{周}人將畀\ProperName{虢公}政。四月，\ProperName{鄭}\ProperName{祭足}帥師取\ProperName{溫}之麥；秋，又取\ProperName{成周}之禾。\ProperName{周}\ProperName{鄭}交惡。

君子曰：「信不由中，質無益也。明恕而行，要之以禮，雖無有質，誰能間之？苟有明信，澗溪沼沚之毛，蘋蘩薀藻之菜，筐筥錡釜之器，潢汙行潦之水，可薦於鬼神，可羞於王公。而況君子結二國之信，行之以禮，又焉用質？\BookTitle{風}有\BookTitle{采蘩}、\BookTitle{采蘋}，\BookTitle{雅}有\BookTitle{行葦}、\BookTitle{泂酌}，昭忠信也。」

\section[石碏諫寵州吁\quad{\small 左傳\ 隱公三年}]{{\normalsize 左傳\ 隱公三年}\quad \ProperName{石碏}諫寵\ProperName{州吁}}
\ProperName{衛莊公}娶于\ProperName{齊}東宮\ProperName{得臣}之妹，曰\ProperName{莊姜}。美而無子，\ProperName{衛}人所爲賦\BookTitle{碩人}也。又娶于\ProperName{陳}，曰\ProperName{厲嬀}，生\ProperName{孝伯}，早死。其娣\ProperName{戴嬀}，生\ProperName{桓公}，\ProperName{莊姜}以爲己子。

\ProperName{公子州吁}，嬖人之子也，有寵而好兵，公弗禁，\ProperName{莊姜}惡之。

\ProperName{石碏}諫曰；「臣聞愛子，教之以義方，弗納於邪。驕奢淫佚，所自邪也。四者之來，寵祿過也。將立\ProperName{州吁}，乃定之矣；若猶未也，階之爲禍。夫寵而不驕，驕而能降，降而不憾，憾而能眕者，鮮矣。且夫賤妨貴，少陵長，遠間親，新間舊，小加大，淫破義，所謂六逆也。君義，臣行，父慈，子孝，兄愛，弟敬，所謂六順也。去順效逆，所以速禍也。君人者，將禍是務去，而速之，無乃不可乎。」弗聽。

其子\ProperName{厚}與\ProperName{州吁}遊，禁之，不可。\ProperName{桓公}立，乃老。

\section[臧僖伯諫觀魚\quad{\small 左傳\ 隱公五年}]{{\normalsize 左傳\ 隱公五年}\quad \ProperName{臧僖伯}諫觀魚}
春，公將如\ProperName{棠}觀魚者。\ProperName{臧僖伯}諫曰：「凡物不足以講大事，其材不足以備器用，則君不舉焉。君將納民於軌、物者也，故講事以度軌量謂之軌，取材以章物采謂之物。不軌不物，謂之亂政。亂政亟行，所以敗也。故春蒐、夏苗、秋獮、冬狩，皆於農隙以講事也。三年而治兵，入而振旅，歸而飲至，以數軍實、昭文章、明貴賤、辨等列、順少長、習威儀也。鳥獸之肉，不登於俎；皮革齒牙、骨角毛羽，不登於器，則{君}\endnote{今校本\BookTitle{左傳}作「公」。\ProperName{洪亮吉}\BookTitle{春秋左傳詁}：「公」當作「君」。\ProperName{阮元}\BookTitle{校勘記}：\ProperName{何焯}校本「公」改「君」，非。}不射，古之制也。若夫山林川澤之實，器用之資，皁隸之事，官司之守，非君所及也。」

公曰：「吾將略地焉。」遂往。陳魚而觀之，\ProperName{僖伯}稱疾不從。

\BookTitle{書}曰：「公矢魚于\ProperName{棠}。」非禮也，且言遠地也。

\theendnotes

\section[鄭莊公戒飭守臣\quad{\small 左傳\ 隱公十一年}]{{\normalsize 左傳\ 隱公十一年}\quad \ProperName{鄭莊公}戒飭守臣}
秋，七月，公會\ProperName{齊侯}、\ProperName{鄭伯}伐\ProperName{許}。庚辰，傅于\ProperName{許}。\ProperName{潁考叔}取\ProperName{鄭伯}之旗蝥弧以先登，\ProperName{子都}自下射之，顛。\ProperName{瑕叔盈}又以蝥弧登，周麾而呼曰：「君登矣！」\ProperName{鄭}師畢登。壬午，遂入\ProperName{許}。\ProperName{許莊公}奔\ProperName{衛}。\ProperName{齊侯}以\ProperName{許}讓公。公曰：「君謂\ProperName{許}不共，故從君討之。\ProperName{許}既伏其罪矣，雖君有命，寡人弗敢與聞。」乃與\ProperName{鄭}人。

\ProperName{鄭伯}使\ProperName{許}大夫\ProperName{百里}奉\ProperName{許叔}以居\ProperName{許}東偏。曰：「天禍\ProperName{許國}，鬼神實不逞于\ProperName{許君}，而假手于我寡人。寡人唯是一二父兄不能共億，其敢以\ProperName{許}自爲功乎？寡人有弟，不能和協，而使餬其口於四方，其況能久有\ProperName{許}乎？吾子其奉\ProperName{許叔}以撫柔此民也，吾將使\ProperName{獲}也佐吾子。若寡人得沒于地，天其以禮悔禍于\ProperName{許}，無寧茲\ProperName{許公}復奉其社稷。唯我\ProperName{鄭國}之有請謁焉，如舊昏媾，其能降以相從也。無滋他族實偪處此，以與我\ProperName{鄭國}爭此土也。吾子孫其覆亡之不暇，而況能禋祀\ProperName{許}乎？寡人之使吾子處此，不唯\ProperName{許國}之爲，亦聊以固吾圉也。」

乃使\ProperName{公孫獲}處\ProperName{許}西偏，曰：「凡而器用財賄，無寘於許。我死，乃亟去之。吾先君新邑於此，王室而既卑矣，\ProperName{周}之子孫日失其序。夫\ProperName{許}，\ProperName{大岳}之胤也。天而既厭\ProperName{周}德矣，吾其能與\ProperName{許}爭乎？」

君子謂\ProperName{鄭莊公}於是乎有禮。禮，經國家，定社稷，序民人\endnote{\BookTitle{觀止}作「人民」，倒，據今校本改。}，利後嗣者也。\ProperName{許}，無刑而伐之，服而舍之，度德而處之，量力而行之，相時而動，無累後人，可謂知禮矣。

\theendnotes

\section[臧哀伯諫納郜鼎\quad{\small 左傳\ 桓公二年}]{{\normalsize 左傳\ 桓公二年}\quad \ProperName{臧哀伯}諫納\ProperName{郜}鼎}
夏，四月，取\ProperName{郜}大鼎于\ProperName{宋}。納\endnote{「納」上原有「戊申」，原文月日\BookTitle{觀止}多省文。}于大廟。非禮也。

\ProperName{臧哀伯}諫曰：「君人者，將昭德塞違，以臨照百官，猶懼或失之，故昭令德以示子孫。

是以清廟茅屋，大路越席，大羹不致，粢食不鑿，昭其儉也。袞冕黻珽，帶裳幅舄，衡紞紘綖，昭其度也。藻率鞞鞛，鞶厲游纓，昭其數也。火龍黼黻，昭其文也。五色比象，昭其物也。鍚鸞和鈴，昭其聲也。三辰旂旗，昭其明也。夫德，儉而有度，登降有數，文物以紀之，聲明以發之，以臨照百官。百官於是乎戒懼，而不敢易紀律。今滅德立違，而寘其賂器於大廟，以明示百官。百官象之，其又何誅焉？國家之敗由官邪也。官之失德，寵賂章也。\ProperName{郜}鼎在廟，章孰甚焉？\ProperName{武王}克\ProperName{商}，遷九鼎於\ProperName{雒邑}，義士猶或非之，而況將昭違亂之賂器於大廟，其若之何？」公不聽。

\ProperName{周}內史聞之曰：「\ProperName{臧孫達}其有後於\ProperName{魯}乎！君違，不忘諫之以德。」

\theendnotes

\section[季梁諫追楚師\quad{\small 左傳\ 桓公六年}]{{\normalsize 左傳\ 桓公六年}\quad \ProperName{季梁}諫追\ProperName{楚}師}
\ProperName{楚武王}侵\ProperName{隨}，使\ProperName{薳章}求成焉，軍於\ProperName{瑕}以待之。\ProperName{隨}人使少師董成。

\ProperName{鬬伯比}言于\ProperName{楚子}曰：「吾不得志於\ProperName{漢}東也，我則使然。我張吾三軍，而被吾甲兵，以武臨之，彼則懼而協以謀我，故難間也。\ProperName{漢}東之國，\ProperName{隨}爲大。\ProperName{隨}張，必棄小國。小國離，\ProperName{楚}之利也。少師侈，請羸師以張之。」\ProperName{熊率且比}曰：「\ProperName{季梁}在，何益？」\ProperName{鬬伯比}曰：「以爲後圖，少師得其君。」王毀軍而納少師。

少師歸，請追\ProperName{楚}師。\ProperName{隨侯}將許之。\ProperName{季梁}止之，曰：「天方授\ProperName{楚}，\ProperName{楚}之羸，其誘我也！君何急焉？臣聞小之能敵大也，小道大淫。所謂道，忠於民而信於神也。上思利民，忠也；祝史正辭，信也。今民餒而君逞欲，祝史矯舉以祭，臣不知其可也。」

公曰：「吾牲牷肥腯，粢盛豐備，何則不信？」對曰：「夫民，神之主也。是以聖王先成民，而後致力於神。故奉牲以告曰『博碩肥腯』，謂民力之普存也，謂其畜之碩大蕃滋也，謂其不疾瘯蠡也，謂其備腯咸有也。奉盛以告曰『絜\endnote{\BookTitle{觀止}作「潔」。\ProperName{阮元}\BookTitle{校勘記}：\BookTitle{後漢書}\BookTitle{列女傳}注引傳文「絜」作「潔」。}粢豐盛』，謂其三時不害而民和年豐也。奉酒醴以告曰『嘉栗旨酒』，謂其上下皆有嘉德而無違心也。所謂馨香，無讒慝也。故務其三時，脩其五教，親其九族，以致其禋祀，於是乎民和而神降之福，故動則有成。今民各有心，而鬼神乏主，君雖獨豐，其何福之有？君姑脩政而親兄弟之國，庶免於難。」

\ProperName{隨侯}懼而脩政，\ProperName{楚}不敢伐。

\theendnotes

\section[曹劌論戰\quad{\small 左傳\ 莊公十年}]{{\normalsize 左傳\ 莊公十年}\quad \ProperName{曹劌}論戰}
春，\ProperName{齊}師伐我，公將戰。\ProperName{曹劌}請見。其鄉人曰：「肉食者謀之，又何間焉？」\ProperName{劌}曰：「肉食者鄙，未能遠謀。」乃\endnote{\BookTitle{觀止}作「遂」，據\BookTitle{左傳}改。}入見。

問何以戰？公曰：「衣食所安，弗敢專也，必以分人。」對曰：「小惠未徧，民弗從也。」公曰：「犧牲玉帛，弗敢加也，必以信。」對曰：「小信未孚，神弗福也。」公曰：「小大之獄，雖不能察，必以情。」對曰：「忠之屬也，可以一戰。戰，則請從。」

公與之乘，戰於\ProperName{長勺}。公將鼓之。\ProperName{劌}曰：「未可。」\ProperName{齊}人三鼓，\ProperName{劌}曰：「可矣！」\ProperName{齊}師敗績。公將馳之，\ProperName{劌}曰：「未可。」下視其轍，登軾而望之，曰：「可矣！」遂逐\ProperName{齊}師。

既克，公問其故，對曰：「夫戰，勇氣也。一鼓作氣，再而衰，三而竭。彼竭我盈，故克之。夫大國，難測也，懼有伏焉。吾視其轍亂，望其旗靡，故逐之。」

\theendnotes

\section[齊桓公伐楚盟屈完\quad{\small 左傳\ 僖公四年}]{{\normalsize 左傳\ 僖公四年}\quad \ProperName{齊桓公}伐\ProperName{楚}盟\ProperName{屈完}}
春，\ProperName{齊侯}以諸侯之師侵\ProperName{蔡}，\ProperName{蔡}潰，遂伐\ProperName{楚}。

\ProperName{楚子}使與師言曰：「君處北海，寡人處南海，唯是風馬牛不相及也。不虞君之涉吾地也，何故？」\ProperName{管仲}對曰：「昔\ProperName{召康公}命我先君\ProperName{大公}曰：『五侯九伯，女實征之，以夾輔\ProperName{周}室。』賜我先君履，東至于海，西至于\ProperName{河}，南至于\ProperName{穆陵}，北至于\ProperName{無棣}。爾貢包茅不入，王祭不供，無以縮酒，寡人是徵。\ProperName{昭王}南征而不復，寡人是問。」對曰：「貢之不入，寡君之罪也，敢不供給？\ProperName{昭王}之不復，君其問諸水濱！」

師進，次於\ProperName{陘}。夏，\ProperName{楚子}使\ProperName{屈完}如師。師退，次於\ProperName{召陵}。

\ProperName{齊侯}陳諸侯之師，與\ProperName{屈完}乘而觀之。\ProperName{齊侯}曰：「豈不榖是爲？先君之好是繼，與不榖同好如何？」對曰：「君惠徼福於敝邑之社稷，辱收寡君，寡君之願也。」\ProperName{齊侯}曰：「以此眾戰，誰能禦之？以此攻城，何城不克？」對曰：「君若以德綏諸侯，誰敢不服？君若以力，\ProperName{楚國}\ProperName{方城}以爲城，\ProperName{漢水}以爲池，雖眾，無所用之。」\ProperName{屈完}及諸侯盟。

\section[宮之奇諫假道\quad{\small 左傳\ 僖公五年}]{{\normalsize 左傳\ 僖公五年}\quad \ProperName{宮之奇}諫假道}
\ProperName{晉侯}復假道於\ProperName{虞}以伐\ProperName{虢}，\ProperName{宮之奇}諫曰：「\ProperName{虢}，\ProperName{虞}之表也；\ProperName{虢}亡，\ProperName{虞}必從之。\ProperName{晉}不可啓，寇不可翫，一之謂\endnote{\BookTitle{觀止}作「爲」，據\BookTitle{左傳}校本改。\ProperName{阮元}\BookTitle{校勘記}：{纂圖}本、\ProperName{閩}本、{監本}、\BookTitle{毛}本「謂」作「爲」，誤。}甚，其可再乎？諺所謂『輔車相依，脣亡齒寒』者，其\ProperName{虞}\ProperName{虢}之謂也。」

公曰：「\ProperName{晉}，吾宗也，豈害我哉？」對曰：「\ProperName{大伯}、\ProperName{虞仲}，\ProperName{大王}之昭也。\ProperName{大伯}不從，是以不嗣。\ProperName{虢仲}、\ProperName{虢叔}，\ProperName{王季}之穆也。爲\ProperName{文王}卿士，勳在王室，藏於盟府。將\ProperName{虢}是滅，何愛於\ProperName{虞}？且\ProperName{虞}能親於\ProperName{桓}、\ProperName{莊}乎？其愛之也，\ProperName{桓}、\ProperName{莊}之族何罪？而以爲戮，不唯偪乎？親以寵偪，猶尚害之，況以國乎？」

公曰：「吾享祀豐{絜}，神必據我。」對曰：「臣聞之，鬼神非人實親，惟德是依。故\BookTitle{周書}曰：『皇天無親，惟德是輔。』又曰：『黍稷非馨，明德惟馨。』又曰：『民不易物，惟德繄物。』如是，則非德民不和、神不享矣。神所馮依，將在德矣。若\ProperName{晉}取\ProperName{虞}，而明德以薦馨香，神其吐之乎？」

弗聽，許\ProperName{晉}使。\ProperName{宮之奇}以其族行，曰：「\ProperName{虞}不臘矣！在此行也，\ProperName{晉}不更舉矣。」冬，\ProperName{晉}滅\ProperName{虢}。師還，館於\ProperName{虞}，遂襲\ProperName{虞}，滅之，執\ProperName{虞公}。

\theendnotes

\section[齊桓下拜受胙\quad{\small 左傳\ 僖公九年}]{{\normalsize 左傳\ 僖公九年}\quad \ProperName{齊桓}下拜受胙}
會于\ProperName{葵丘}，尋盟，且脩好，禮也。

王使\ProperName{宰孔}賜\ProperName{齊侯}胙，曰：「天子有事于\ProperName{文}、\ProperName{武}，使\ProperName{孔}賜伯舅胙。」\ProperName{齊侯}將下拜。\ProperName{孔}曰：「且有後命。天子使\ProperName{孔}曰：『以伯舅耋老，加勞，賜一級，無下拜。』」對曰：「天威不違顏咫尺，\ProperName{小白}，余敢貪天子之命，無下拜？恐隕越于下，以遺天子羞，敢不下拜？」

\section[陰飴甥對秦伯\quad{\small 左傳\ 僖公十五年}]{{\normalsize 左傳\ 僖公十五年}\quad \ProperName{陰飴甥}對\ProperName{秦伯}}
十月，\ProperName{晉}\ProperName{陰飴甥}會\ProperName{秦伯}，盟于\ProperName{王城}。

\ProperName{秦伯}曰：「\ProperName{晉國}和乎？」對曰：「不和。小人恥失其君而悼喪其親，不憚征繕以立\ProperName{圉}也，曰：『必報讎，寧事戎狄。』君子愛其君而知其罪，不憚征繕以待\ProperName{秦}命，曰：『必報德，有死無二。』以此不和。」

\ProperName{秦伯}曰：「國謂君何？」對曰：「小人慼，謂之不免；君子恕，以爲必歸。小人曰：『我毒\ProperName{秦}，\ProperName{秦}豈歸君？』君子曰：『我知罪矣，\ProperName{秦}必歸君。貳而執之，服而舍之，德莫厚焉，刑莫威焉。服者懷德，貳者畏刑。此一役也，\ProperName{秦}可以霸。納而不定，廢而不立，以德爲怨，\ProperName{秦}不其然。』」

\ProperName{秦伯}曰：「是吾心也。」改館\ProperName{晉侯}，饋七牢焉。

\section[子魚論戰\quad{\small 左傳\ 僖公二十二年}]{{\normalsize 左傳\ 僖公二十二年}\quad \ProperName{子魚}論戰}
\ProperName{楚}人伐\ProperName{宋}以救\ProperName{鄭}，\ProperName{宋公}將戰，大司馬固諫曰：「天之棄\ProperName{商}久矣！君將興之，弗可赦也已。」弗聽。

及\endnote{「及楚人」上原有「冬十一月己巳朔\ProperName{宋公}」。}\ProperName{楚}人戰于\ProperName{泓}。\ProperName{宋}人既成列，\ProperName{楚}人未既濟。司馬曰：「彼眾我寡，及其未既濟也，請擊之。」公曰：「不可。」既濟而未成列，又以告。公曰：「未可。」既陳而後擊之，\ProperName{宋}師敗績。公傷股，門官殲焉。

國人皆咎公。公曰：「君子不重傷，不禽二毛。古之爲軍也，不以阻隘也。寡人雖亡國之餘，不鼓不成列。」\ProperName{子魚}曰：「君未知戰。勍敵之人，隘而不列，天贊我也。阻而鼓之，不亦可乎？猶有懼焉。且今之勍者，皆吾敵也。雖及胡耇，獲則取之，何有於二毛？明恥教戰，求殺敵也。傷未及死，如何勿重？若愛重傷，則如勿傷；愛其二毛，則如服焉。三軍以利用也，金鼓以聲氣也。利而用之，阻隘可也；聲盛致志，鼓儳可也。」

\theendnotes

\section[寺人披見文公\quad{\small 左傳 僖公二十四年}]{{\normalsize 左傳 僖公二十四年}\quad \ProperName{寺人披}見\ProperName{文公}}
\ProperName{呂}、\ProperName{郤}畏偪，將焚公宮而弒\ProperName{晉侯}。

\ProperName{寺人披}請見。公使讓之，且辭焉，曰：「\ProperName{蒲城}之役，君命一宿，女即至。其後余從\ProperName{狄君}以田\ProperName{渭濱}，女爲\ProperName{惠公}來求殺余，命女三宿，女中宿至。雖有君命，何其速也？夫袪猶在，女其行乎！」

對曰：「臣謂君之入也，其知之矣。若猶未也，又將及難。君命無二，古之制也。除君之惡，唯力是視。\ProperName{蒲}人、\ProperName{狄}人，余何有焉？今君即位，其無\ProperName{蒲}、\ProperName{狄}乎？\ProperName{齊桓公}置射鉤而使\ProperName{管仲}相，君若易之，何辱命焉？行者甚眾，豈唯刑臣？」

公見之，以難告。三月，\ProperName{晉侯}潛會\ProperName{秦伯}于\ProperName{王城}。己丑晦，公宮火。\ProperName{瑕甥}、\ProperName{郤芮}不獲公。乃如\ProperName{河}上，\ProperName{秦伯}誘而殺之。

\section[介之推不言祿\quad{\small 左傳\ 僖公二十四年}]{{\normalsize 左傳\ 僖公二十四年}\quad \ProperName{介之推}不言祿}
\ProperName{晉侯}賞從亡者，\ProperName{介之推}不言祿，祿亦弗及。

\ProperName{推}曰：「\ProperName{獻公}之子九人，唯君在矣。\ProperName{惠}、\ProperName{懷}無親，外內棄之。天未絕\ProperName{晉}，必將有主。主\ProperName{晉}祀者，非君而誰？天實置之，而二三子以爲己力，不亦誣乎？竊人之財，猶謂之盜，況貪天之功以爲己力乎？下義其罪，上賞其奸，上下相蒙，難與處矣。」

其母曰：「盍亦求之？以死，誰懟？」對曰：「尤而效之，罪又甚焉！且出怨言，不食其食。」其母曰：「亦使知之，若何？」對曰：「言，身之文也。身將隱，焉用文之？是求顯也。」其母曰：「能如是乎？與女偕隱。」遂隱而死。

\ProperName{晉侯}求之不獲，以\ProperName{緜上}爲之田。曰：「以志吾過，且旌善人。」

\section[展喜犒師\quad{\small 左傳\ 僖公二十六年}]{{\normalsize 左傳\ 僖公二十六年}\quad \ProperName{展喜}犒師}
\ProperName{齊孝公}伐我北鄙。\endnote{「齊孝公伐我北鄙」下原有「\ProperName{衛}人伐\ProperName{齊}，\ProperName{洮}之盟故也。」}公使\ProperName{展喜}犒師，使受命於\ProperName{展禽}。

\ProperName{齊侯}未入竟，\ProperName{展喜}從之，曰：「寡君聞君親舉玉趾，將辱於敝邑，使下臣犒執事。」\ProperName{齊侯}曰：「\ProperName{魯}人恐乎？」對曰：「小人恐矣，君子則否。」\ProperName{齊侯}曰：「室如縣罄，野無青草，何恃而不恐？」對曰：「恃先王之命。昔\ProperName{周公}、\ProperName{大公}股肱\ProperName{周室}，夾輔\ProperName{成王}。\ProperName{成王}勞之，而賜之盟，曰：『世世子孫無相害也。』載在盟府，大師職之。\ProperName{桓公}是以糾合諸侯，而謀其不協，彌縫其闕，而匡救其災，昭舊職也。及君即位，諸侯之望曰：『其率\ProperName{桓}之功。』我敝邑用不敢保聚，曰：『豈其嗣世九年，而棄命廢職？其若先君何？君必不然。』恃此以不恐。」\ProperName{齊侯}乃還。

\theendnotes

\section[燭之武退秦師\quad{\small 左傳 僖公三十年}]{{\normalsize 左傳 僖公三十年}\quad \ProperName{燭之武}退\ProperName{秦}師}
\ProperName{晉侯}、\ProperName{泰伯}圍\ProperName{鄭}，以其無禮於\ProperName{晉}，且貳於\ProperName{楚}也。\ProperName{晉}軍\ProperName{函陵}，\ProperName{秦}軍\ProperName{氾}南。

\ProperName{佚之狐}言於\ProperName{鄭伯}曰：「國危矣！若使\ProperName{燭之武}見\ProperName{秦君}，師必退。」公從之。辭曰：「臣之壯也，猶不如人；今老矣，無能爲也已。」公曰：「吾不能早用子，今急而求子，是寡人之過也。然\ProperName{鄭}亡，子亦有不利焉。」許之。

夜，縋而出。見\ProperName{秦伯}曰：「\ProperName{秦}、\ProperName{晉}圍\ProperName{鄭}，\ProperName{鄭}既知亡矣。若亡\ProperName{鄭}而有益於君，敢以煩執事。越國以鄙遠，君知其難也。焉用亡\ProperName{鄭}以陪鄰？鄰之厚，君之薄也。若舍\ProperName{鄭}以爲東道主，行李之往來，共其乏困，君亦無所害。且君嘗爲\ProperName{晉君}賜矣，許君\ProperName{焦}、\ProperName{瑕}，朝濟而夕設版焉，君之所知也。夫\ProperName{晉}，何厭之有？既東封\ProperName{鄭}，又欲肆其西封，若不闕\ProperName{秦}，將焉取之？闕\ProperName{秦}以利\ProperName{晉}，唯君圖之。」

\ProperName{秦伯}說，與\ProperName{鄭}人盟。使\ProperName{杞子}、\ProperName{逢孫}、\ProperName{楊孫}戍之，乃還。

\ProperName{子犯}請擊之，公曰：「不可，微夫人力不及此。因人之力而敝之，不仁；失其所與，不知；以亂易整，不武。吾其還也。」亦去之。

\section[蹇叔哭師\quad{\small 左傳\ 僖公三十二年}]{{\normalsize 左傳\ 僖公三十二年}\quad \ProperName{蹇叔}哭師}
\ProperName{杞子}自\ProperName{鄭}使告於\ProperName{秦}曰：「\ProperName{鄭}人使我掌其北門之管，若潛師以來，國可得也。」

\ProperName{穆公}訪諸\ProperName{蹇叔}，\ProperName{蹇叔}曰：「勞師以襲遠，非所聞也。師勞力竭，遠主備之，無乃不可乎？師之所爲，\ProperName{鄭}必知之；勤而無所，必有悖心。且行千里，其誰不知？」

公辭焉。召\ProperName{孟明}、\ProperName{西乞}、\ProperName{白乙}，使出師於東門之外。\ProperName{蹇叔}哭之曰：「\ProperName{孟子}，吾見師之出，而不見其入也。」公使謂之曰：「爾何知？中壽，爾墓之木拱矣！」

\ProperName{蹇叔}之子與師，哭而送之，曰：「\ProperName{晉}人禦師必於\ProperName{殽}，\ProperName{殽}有二陵焉。其南陵，\ProperName{夏后皋}之墓也；其北陵，\ProperName{文王}之所辟風雨也。必死是間，余收爾骨焉。」

\ProperName{秦}師遂東。

% Proofed 4 July 2022
% Ref.
% 楊伯峻, 春秋左傳註
% 十三经注疏整理本·春秋左傳正義
