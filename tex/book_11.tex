\section[上梅直講書\quad{\small 蘇軾}]{{\normalsize 蘇軾}\quad 上\ProperName{梅直講}書}
\ProperName{軾}每讀\BookTitle{詩}至\BookTitle{鴟鴞}，讀\BookTitle{書}至\BookTitle{君奭}，常竊悲\ProperName{周公}之不遇。及觀史，見\ProperName{孔子}厄於\ProperName{陳}、\ProperName{蔡}之閒，而弦歌之聲不絕，\ProperName{顏淵}、\ProperName{仲由}之徒，相與問答。夫子曰：「『匪兕匪虎，率彼曠野。』吾道非耶！吾何爲於此？」\ProperName{顏淵}曰：「夫子之道至大，故天下莫能容。雖然，不容何病？不容然後見君子。」夫子油然而笑曰：「\ProperName{回}，使爾多財，吾爲爾宰。」夫天下雖不能容，而其徒自足以相樂如此。乃今知\ProperName{周公}之富貴，有不如夫子之貧賤。夫以\ProperName{召公}之賢，以\ProperName{管}、\ProperName{蔡}之親而不知其心，則\ProperName{周公}誰與樂其富貴。而夫子之所與共貧賤者，皆天下之賢才，則亦足以樂乎此矣。

\ProperName{軾}七八歲時，始知讀書，聞今天下有\ProperName{歐陽公}者，其爲人如古\ProperName{孟軻}、\ProperName{韓愈}之徒。而又有\ProperName{梅公}者從之遊，而與之上下其議論。其後益壯，始能讀其文詞，想見其爲人，意其飄然脫去世俗之樂而自樂其樂也。方學爲對偶聲律之文，求{斗升}\endnote{\BookTitle{觀止}作「升斗」，\BookTitle{文章軌範}同，據各本改。}之祿，自度無以進見於諸公之間。來京師逾年，未嘗窺其門。% 經進東坡文集事略原作「斗升」，文章軌範「升斗」

今年春，天下之士，羣至於禮部，執事與\ProperName{歐陽公}實親試之。{誠}\endnote{觀止作「軾」，據各本改。}不自意，獲在第二。既而聞之{人}，執事愛其文，以爲有\ProperName{孟軻}之風。而\ProperName{歐陽公}亦以其能不爲世俗之文也而取{焉}\endnote{\BookTitle{觀止}脱「焉」字，據各本補。}。是以在此。非左右爲之先容，非親舊爲之請屬，而嚮之十餘年間，聞其名而不得見者，一朝爲知己。退而思之，人不可以苟富貴，亦不可以徒貧賤。有大賢焉而爲其徒，則亦足恃矣。苟其僥一時之幸，從車騎數十人，使閭巷小民聚觀而贊歎之，亦何以易此樂也？\BookTitle{傳}曰：「不怨天，不尤人。」蓋優哉游哉，可以卒歲。執事名滿天下，而位不過五品，其容色溫然而不怒，其文章寬厚敦朴而無怨言，此必有所樂乎斯道也，\ProperName{軾}願與聞焉。% 觀止作「軾不自意」; 觀止脱「人」字; 觀止脱「焉」字

\theendnotes

\section[喜雨亭記\quad{\small 蘇軾}]{{\normalsize 蘇軾}\quad \ProperName{喜雨亭}記}
亭以雨名，志喜也。古者有喜，則以名物，示不忘也。\ProperName{周公}得禾，以名其書；\ProperName{漢武}得鼎，以名其年；\ProperName{叔孫}勝\ProperName{{狄}}\endnote{\BookTitle{觀止}作「敵」，據各本改。}，以名其子。其喜之大小不齊，其示不忘一也。% 觀止避諱作「敵」，另據古籍庫CADAL文章辨體亦作「敵」。

予至\ProperName{扶風}之明年，始治官舍，爲亭於堂之北，而鑿池其南，引流種樹，以爲休息之所。是歲之春，雨麥於\ProperName{岐山}之陽，其占爲有年。既而彌月不雨，民方以爲憂。越三月乙卯，乃雨，甲子又雨，民以爲未足，丁卯，大雨，三日乃止。官吏相與慶於庭，商賈相與歌於市，農夫相與{抃}\endnote{\BookTitle{觀止}作「忭」，\BookTitle{崇古文訣}、\BookTitle{古文集成}、\BookTitle{續文章正宗}、\BookTitle{文章辨體彙選}同，據各本改。}於野，憂者以樂，病者以愈，而吾亭適成。% 經進東坡文集事略原作「抃」，崇古文訣作「忭」

於是舉酒於亭上以屬客，而告之曰：「五日不雨，可乎？」曰：「五日不雨，則無麥。」「十日不雨，可乎？」曰：「十日不雨，則無禾。」無麥無禾，歲且{荐}饑，獄訟繁興，而盜賊滋熾，則吾與二三子，雖欲優游以樂於此亭，其可得耶！今天不遺斯民，始旱而賜之以雨，使吾與二三子，得相與優游而樂於此亭者，皆雨之賜也。其又可忘耶！% 觀止作「薦」下注「同荐」。

既以名亭，又從而歌之，曰：「使天而雨珠，寒者不得以爲襦。使天而雨玉，饑者不得以爲粟。一雨三日，{繄}誰之力。民曰太守，太守不有。歸之天子，天子曰不然。歸之造物，造物不自以爲功。歸之太空，太空冥冥。不可得而名，吾以名吾亭。」% 觀止作「伊」

\theendnotes

\section[凌虛臺記\quad{\small 蘇軾}]{{\normalsize 蘇軾}\quad \ProperName{凌虛臺}記}
國於\ProperName{南山}之下，宜若起居飲食與山接也。四方之山，莫高於\ProperName{終南}，而都邑之\ProperName{麗山}者，莫近於\ProperName{扶風}。以至近求最高，其勢必得。而太守之居，未嘗知有山焉。雖非事之所以損益，而物理有不當然者，此\ProperName{凌虛}之所爲築也。

方其未築也，太守\ProperName{陳公}杖屨\endnote{\BookTitle{觀止}作「履」，\BookTitle{事類備要}、\BookTitle{續文章正宗}、\BookTitle{事文類聚}、\BookTitle{唐宋八大家文鈔}同，據各本改。}逍遙於其下，見山之出於林木之上者，纍纍如人之旅行於牆外而見其髻也，曰：「是必有異。」使工鑿其前爲方池，以其土築臺，高出於屋之簷而止。然後人之至於其上者，怳然不知臺之高，而以爲山之踴躍奮迅而出也。公曰：「是宜名『凌虛』。」以告其從事\ProperName{蘇軾}，而求文以爲記。% 經進東坡文集事略原作「屨」，宋真德秀

\ProperName{軾}復於公曰：「物之廢興成毀，不可得而知也。昔者荒草野田，霜露之所蒙翳，狐虺之所竄伏，方是時，豈知有\ProperName{凌虛臺}耶？廢興成毀相尋於無窮，則臺之復爲荒草野田，皆不可知也。嘗試與公登臺而望，其東則\ProperName{秦穆}之\ProperName{祈年}、\ProperName{橐泉}也，其南則\ProperName{漢武}之\ProperName{長楊}、\ProperName{五柞}，而其北則\ProperName{隋}之\ProperName{仁壽}、\ProperName{唐}之\ProperName{九成}也。計其一時之盛，宏傑詭麗，堅固而不可動者，豈特百倍於臺而已哉！然而數世之後，欲求其髣髴，而破瓦頹垣無復存者，既已化爲禾黍荊棘丘墟隴畝矣，而況於此臺歟？夫臺猶不足恃以長久，而況於人事之得喪，忽往而忽來者歟？而或者欲以夸世而自足，則過矣。蓋世有足恃者，而不在乎臺之存亡也。」既已言於公，退而爲之記。

\theendnotes

\section[超然臺記\quad{\small 蘇軾}]{{\normalsize 蘇軾}\quad \ProperName{超然臺}記}
凡物皆有可觀。苟有可觀，皆有可樂，非必怪奇偉麗者也。餔糟啜{漓}\endnote{\BookTitle{觀止}作「醨」，\BookTitle{續文章正宗}、\BookTitle{文章辨體彙選}、\BookTitle{唐宋八大家文鈔}同，據各本改。}皆可以醉，果蔬草木皆可以飽。推此類也，吾安往而不樂？夫所爲求福而辭禍者，以福可喜而禍可悲也。人之所欲無窮，而物之可以足吾欲者有盡。美惡之辨戰{乎}\endnote{\BookTitle{觀止}作「於」，據各本改。}中，而去取之擇交乎前，則可樂者常少，而可悲者常多。是謂求禍而辭福。夫求禍而辭福，豈人之情也哉？物有以蓋之矣。彼遊於物之內，而不遊於物之外。物非有大小也，自其內而觀之，未有不高且大者也。彼挾其高大以臨我，則我常眩亂反覆，如隙中之觀鬬，又烏知勝負之所在？是以美惡橫生，而憂樂出焉。可不大哀乎！% 經進東坡文集事略原作「漓」，續文章正宗作「醨」；觀止作「於」

予自\ProperName{錢塘}移守\ProperName{膠西}，釋舟楫之安，而服車馬之勞，去雕牆之美，而庇采椽之居，背湖山之觀，而行桑麻之野。始至之日，歲比不登，盜賊滿野，獄訟充斥，而齋廚索然，日食杞菊。人固疑予之不樂也。處之朞年，而貌加豐，髮之白者，日以反黑。予既樂其風俗之淳，而其吏民亦安予之拙也，於是治其園圃，潔其庭宇，伐\ProperName{安丘}、\ProperName{高密}之木以修補破敗，爲苟完之計。而園之北，因城以爲臺者舊矣，稍葺而新之。時相與登覽，放意肆志焉。南望\ProperName{馬耳}、\ProperName{常山}，出沒隱見，若近若遠，庶幾有隱君子乎？而其東則\ProperName{盧山}，\ProperName{秦}人\ProperName{盧敖}之所從遁也。西望\ProperName{穆陵}，隱然如城郭，\ProperName{師尚父}、\ProperName{齊{桓}公}\endnote{\BookTitle{觀止}作「齊威公」，從\ProperName{宋}諱。}之遺烈，猶有存者。北俯\ProperName{濰水}，慨然{太}息，思\ProperName{淮陰}之功，而弔其不終。臺高而安，深而明，夏涼而冬溫。雨雪之朝，風月之夕，予未嘗不在，客未嘗不從。擷園蔬，取池魚，釀秫酒，瀹脫粟而食之，曰：樂哉遊乎！% 觀止作「齊威公」，避宋諱 ; 慨然「太」息：觀止作「大」

方是時\endnote{「方是時」：\BookTitle{觀止}脱，據各本補。}，予弟\ProperName{子由}適在\ProperName{濟南}，聞而賦之，且名其臺曰「超然」。以見予之無所往而不樂者，蓋遊於物之外也。% 「方是時」：觀止脱

\theendnotes

\section[放鶴亭記\quad{\small 蘇軾}]{{\normalsize 蘇軾}\quad \ProperName{放鶴亭}記}
\ProperName{熙寧}十年秋，\ProperName{彭城}大水，\ProperName{雲龍山人}\ProperName{張君}之草堂，水及其半扉。明年春，水落，遷於故居之東，東山之麓。升高而望，得異境焉，作亭於其上。\ProperName{彭城}之山，岡嶺四合，隱然如大環，獨缺其西{十二}\endnote{\BookTitle{觀止}作「西一面」，\BookTitle{唐宋八大家文鈔}同，據各本改。}，而山人之亭適當其缺。春夏之交，草木際天。秋冬雪月，千里一色。風雨晦明之間，俯仰百變。山人有二鶴，甚馴而善飛。旦則望西山之缺而放焉，縱其所如，或立於陂田，或翔於雲表，暮則傃東山而歸。故名之曰「放鶴亭」。% 原作「十二」，明茅坤唐宋八大家文鈔作「西一面」

郡守\ProperName{蘇軾}，時從賓{客}\endnote{\BookTitle{觀止}作「佐」，據各本改。}僚吏往見山人，飲酒於斯亭而樂之，挹山人而告之曰：「子知隱居之樂乎？雖南面之君，未可與易也。\BookTitle{易}曰：『鳴鶴在陰，其子和之。』\BookTitle{詩}曰：『鶴鳴于九皋，聲聞于天。』蓋其爲物，清遠閒放，超然於塵垢之外，故\BookTitle{易}、\BookTitle{詩}人以比賢人君子隱德之士。狎而玩之，宜若有益而無損者，然\ProperName{衛懿公}好鶴則亡其國。\ProperName{周公}作\BookTitle{酒誥}，\ProperName{衛武公}作\BookTitle{抑戒}，以爲荒惑敗亂無若酒者，而\ProperName{劉伶}、\ProperName{阮籍}之徒以此全其真而名後世。嗟夫，南面之君，雖清遠閒放如鶴者猶不得好，好之則亡其國，而山林{遁}世之士，雖荒惑敗亂如酒者猶不能爲害，而況於鶴乎？由此觀之，其爲樂未可以同日而語也。」山人欣然而笑曰：「有是哉。」乃作放鶴招鶴之歌曰： % 觀止作「賓佐僚吏」; 觀止作「遯」

\begin{quote}
    鶴飛去兮，西山之缺。高翔而下覽兮，擇所適。翻然斂翼，婉將集兮，忽何所見，矯然而復擊。獨終日於澗谷之間兮，啄蒼苔而履白石。鶴歸來兮，東山之陰。其下有人兮，黃冠草履葛衣而鼓琴。躬耕而食兮，其餘以汝飽。歸來歸來兮，西山不可以久留。
\end{quote}
% 元豐元年十一月初八日記
\vspace{-1em}
\theendnotes

\section[石鐘山記\quad{\small 蘇軾}]{{\normalsize 蘇軾}\quad \ProperName{石鐘山}記}
\BookTitle{水經}云：「\ProperName{彭蠡}之口，有\ProperName{石鐘山}焉。」\ProperName{酈元}以爲下臨深潭，微風鼓浪，水石相搏，聲如洪鐘。是說也，人常疑之。今以鐘磬置水中，雖大風浪，不能鳴也，而況石乎！至\ProperName{唐}\ProperName{李渤}始訪其遺蹤，得雙石於潭上，扣而聆之，南聲函胡，北音清越，枹止響騰，餘韻徐歇，自以爲得之矣。然是說也，余尤疑之。石之鏗然有聲者，所在皆是也，而此獨以鐘名，何哉？

\ProperName{元豐}七年六月丁丑，余自\ProperName{齊安}舟行適\ProperName{臨汝}，而長子\ProperName{邁}將赴\ProperName{饒}之\ProperName{德興}尉，送之至\ProperName{湖口}，因得觀所謂石鐘者。寺僧使小童持斧，於亂石間擇其一二扣之，硿硿{焉}\endnote{\BookTitle{觀止}作「然」，據各本改。}，余固笑而不信也。至其夜月明，獨與\ProperName{邁}乘小舟至絕壁下，大石側立千尺，如猛獸奇鬼，森然欲搏人。而山上栖鶻，聞人聲亦驚起，磔磔雲霄間。又有若老人欬且笑於山谷中者，或曰：「此鸛鶴也。」余方心動欲還，而大聲發於水上，噌吰如鐘鼓不絕，舟人大恐。徐而察之，則山下皆石穴罅，不知其淺深，微波入焉，涵澹澎湃而爲此也。舟迴至兩山間，將入港口，有大石當中流，可坐百人，空中而多竅，與風水相吞吐，有窾坎鏜鞳之聲，與向之噌吰者相應，如樂作焉。% 硿硿「焉」：觀止作「然」

因笑謂\ProperName{邁}曰：「汝識之乎？噌吰者，\ProperName{周景王}之\ProperName{無射}也。窾坎鏜鞳者，\ProperName{魏莊子}之歌鐘也。古之人不余欺也。事不目見耳聞，而臆斷其有無，可乎？」\ProperName{酈元}之所見聞，殆與余同，而言之不詳。士大夫終不肯以小舟夜泊絕壁之下，故莫能知。而漁工水師，雖知而不能言，此世所以不傳也。而陋者乃以斧斤考擊而求之，自以爲得其實。余是以記之，蓋歎\ProperName{酈元}之簡，而笑\ProperName{李渤}之陋也。

\section[潮州韓文公廟碑\quad{\small 蘇軾}]{{\normalsize 蘇軾}\quad \ProperName{潮州}\ProperName{韓文公廟}碑}
匹夫而爲百世師，一言而爲天下法。是皆有以參天地之化，關盛衰之運。其生也有自來，其逝也有所爲。故\ProperName{申}、\ProperName{呂}自嶽降，傅說爲列星，古今所傳，不可誣也。\ProperName{孟子}曰：「我善養吾浩然之氣。」是氣也，寓於尋常之中，而塞乎天地之間。卒然遇之，則王公失其貴，\ProperName{晉}、\ProperName{楚}失其富，\ProperName{良}、\ProperName{平}失其智，\ProperName{賁}、\ProperName{育}失其勇，\ProperName{儀}、\ProperName{秦}失其{辯}，是孰使之然哉？其必有不依形而立，不恃力而存，不恃生而存，不隨死而亡者矣。故在天爲星辰，在地爲河嶽。幽則爲鬼神，而明則復爲人。此理之常，無足怪者。% 觀止作「辨」

自\ProperName{東漢}以來，道喪文弊，異端並起，歷\ProperName{唐}\ProperName{貞觀}、\ProperName{開元}之盛，輔以\ProperName{房}、\ProperName{杜}、\ProperName{姚}、\ProperName{宋}而不能救。獨\ProperName{韓文公}起布衣，談笑而麾之，天下靡然從公，復歸於正，蓋三百年於此矣。文起八代之衰，而道濟天下之溺，忠犯人主之怒，而勇奪三軍之帥。豈非參天地、關盛衰、浩然而獨存者乎！蓋嘗論天人之辨，以謂人無所不至，惟天不容偽。智可以欺王公，不可以欺豚魚；力可以得天下，不可以得匹夫匹婦之心。故公之精誠，能開\ProperName{衡山}之雲，而不能回\ProperName{憲宗}之惑；能馴鱷魚之暴，而不能弭\ProperName{皇甫鎛}、\ProperName{李逢吉}之謗；能信於\ProperName{南海}之民，廟食百世，而不能使其身一日安於朝廷之上。蓋公之所能者，天也。所不能者，人也。

始，\ProperName{潮}人未知學，公命進士\ProperName{趙德}爲之師。自是\ProperName{潮}之士，皆篤於文行，延及齊民，至於今，號稱易治。信乎\ProperName{孔子}之言：「君子學道則愛人，小人學道則易使也。」\ProperName{潮}人之事公也，飲食必祭，水旱疾疫，凡有求必禱焉。而廟在刺史公堂之後，民以出入爲艱。前守欲請諸朝作新廟，不果。\ProperName{元祐}五年，朝散郎\ProperName{王}君\ProperName{滌}來守是邦，凡所以養士治民者，一以公爲師。民既悅服，則出令曰：「願新公廟者聽。」民{讙}\endnote{\BookTitle{觀止}作「懽」，據各本改。}趨之。卜地於州城之南七里，朞年而廟成。% 觀止作「懽」

或曰：「公去國萬里，而謫于\ProperName{潮}，不能一歲而歸，沒而有知，其不眷戀於\ProperName{潮}也審矣。」\ProperName{軾}曰：「不然。公之神在天下者，如水之在地中，無所往而不在也。而\ProperName{潮}人獨信之深，思之至，焄蒿悽愴，若或見之。譬如鑿井得泉，而曰水專在是，豈理也哉！」\ProperName{元豐}{七}\endnote{\BookTitle{觀止}作「元」，據各本改。}年，詔封公\ProperName{昌黎伯}，故榜曰「\ProperName{昌黎伯}\ProperName{韓文公}之廟」。\ProperName{潮}人請書其事於石，因作詩以遺之，使歌以祀公。其詞曰：% 觀止作「元」

\begin{center}
    \begin{tabular}{lll}
        公昔騎龍白雲鄉，&手抉雲漢分天章，&\ProperName{天孫}爲織雲錦裳。\\
        飄然乘風來帝旁，&下與濁世掃秕糠，&西{遊}\ProperName{咸池}略\ProperName{扶桑}。\\
        草木衣被昭回光，&追逐\ProperName{李}\ProperName{杜}參翱翔，&汗流\ProperName{籍}\ProperName{湜}走且僵。\\
        減沒倒{景}不可望，&作書詆佛譏君王，&要觀\ProperName{南海}窺\ProperName{衡}\ProperName{湘}。\\
        歷\ProperName{舜}\ProperName{九{疑}}弔\ProperName{英}\ProperName{皇}， &\ProperName{祝融}先驅\ProperName{海若}藏， &約束蛟鱷如驅羊。\\
        鈞天無人帝悲傷， &謳吟下招遣\ProperName{巫陽}， &犦牲雞卜羞我觴。\\
        於{粲}\endnote{\BookTitle{觀止}作「餐」，據各本改。}荔丹與蕉黃， &公不少留我涕滂，& 翩然被髮下\ProperName{大荒}。
    \end{tabular}
\end{center}
% 原作「遊」，文章軌範作「游」; 觀止作「影」; 觀止作「嶷」; 觀止作「餐」
\theendnotes

\section[乞校正陸贄奏議進御劄子\quad{\small 蘇軾}]{{\normalsize 蘇軾}\quad 乞校正\ProperName{陸贄}奏議進御劄子}
% \ProperName{元祐}八年五月七日，\ProperName{端明殿}學士兼翰林侍讀學士左朝奉郎守禮部尚書\ProperName{蘇軾}，同\ProperName{呂希哲}、\ProperName{吳安詩}、\ProperName{豐稷}、\ProperName{趙彥若}、\ProperName{范祖禹}、\ProperName{顧臨}劄子奏。
臣等猥以空疎，備員講讀，聖明天縱，學問日新，臣等才有限而道無窮，心欲言而口不逮，以此自愧，莫知所爲。竊謂人臣之納忠，譬如醫者之用藥，藥雖進於醫手，方多傳於古人。若已經效於世間，不必皆從於己出。伏見\ProperName{唐}宰相\ProperName{陸贄}，才本王佐，學爲帝師。論深切於事情，言不離於道德。智如\ProperName{子房}，而文則過，辯如\ProperName{賈誼}，而術不疎。上以格君心之非，下以通天下之志。但其不幸，仕不遇時，\ProperName{德宗}以苛刻爲能，而\ProperName{贄}諫之以忠厚。\ProperName{德宗}以猜{疑}\endnote{\BookTitle{觀止}作「忌」，\BookTitle{唐宋八大家文鈔}、\BookTitle{文編}同，據各本改。}爲術，而\ProperName{贄}勸之以推誠。\ProperName{德宗}好用兵，而\ProperName{贄}以消兵爲先。\ProperName{德宗}好聚財，而\ProperName{贄}以散財爲急。至於用人聽言之法，治邊{馭}\endnote{\BookTitle{觀止}作「御」，據各本改。}將之方，罪己以收人心，改過以應天道，去小人以除民患，惜名器以待有功，如此之流，未易悉數。可謂進苦口之藥石，鍼害身之膏肓。使\ProperName{德宗}盡用其言，則\ProperName{貞觀}可得而復。臣等每退自西閣，即私相告言，以陛下聖明，必喜\ProperName{贄}議論，但使聖賢之相契，即如臣主之同時。昔\ProperName{馮唐}論\ProperName{頗}、\ProperName{牧}之賢，則\ProperName{漢文}爲之太息；\ProperName{魏相}條\ProperName{晁}、\ProperName{董}之對，則\ProperName{孝宣}以致中興。若陛下能自得師，莫若近取諸\ProperName{贄}。夫六經三史、諸子百家，非無可觀，皆足爲治。但聖言幽遠，末學支離，譬如山海之崇深，難以一二而推擇。如\ProperName{贄}之論，開卷了然。聚古今之精英，實治亂之龜鑑。臣等欲取其奏議，稍加校正，繕寫進呈。願陛下置之坐隅，如見\ProperName{贄}面，反覆熟讀，如與\ProperName{贄}言。必能發聖性之高明，成治功於歲月。臣等不勝區區之意。取進止。% 原作「疑」; 觀止作「御」

\theendnotes

\section[前赤壁賦\quad{\small 蘇軾}]{{\normalsize 蘇軾}\quad 前\ProperName{赤壁}賦}
壬戌之秋，七月既望，\ProperName{蘇子}与客泛舟，遊於\ProperName{赤壁}之下。清風徐来，水波不興，舉酒屬客，誦\BookTitle{明月}之詩，歌\BookTitle{窈窕}之章。少焉，月出於東山之上，徘徊於斗牛之間，白露橫江，水光接天。縱一葦之所如，凌萬頃之茫然。浩浩乎如馮虛御風，而不知其所止；飄飄乎如遺世獨立，羽化而登仙。

於是飲酒樂甚，扣舷而歌之。歌曰：「桂棹兮蘭槳，擊空眀兮泝流光。渺渺兮予懷，望美人兮天一方。」客有吹洞簫者，{倚}\endnote{\BookTitle{觀止}作「依」，據各本改。}歌而和之，其聲嗚嗚然，如怨如慕，如泣如訴，餘音嫋嫋，不絕如縷。舞幽壑之潛蛟，泣孤舟之嫠婦。% 觀止作「依」

\ProperName{蘇子}愀然，正襟危坐，而問客曰：「何爲其然也？」客曰：「『月眀星稀，烏鵲南飛』，此非\ProperName{曹孟德}之詩乎？西望\ProperName{夏口}，東望\ProperName{武昌}，山川相繆，鬱乎蒼蒼，此非\ProperName{孟德}之困於\ProperName{周郎}者乎？方其破\ProperName{荆州}，下\ProperName{江陵}，順流而東也，舳艫千里，旌旗蔽空，釃酒臨江，橫槊賦詩，固一世之雄也，而今安在哉？況吾与子漁樵於江渚之上，侶魚蝦而友麋鹿。駕一葉之扁舟，舉匏樽以相屬。寄蜉蝣於天地，渺滄海之一粟。哀吾生之須臾，羨\ProperName{長江}之無窮。挾飛仙以遨遊，抱眀月而長終。知不可乎驟得，託遺響於悲風。」

\ProperName{蘇子}曰：「客亦知夫水與月乎？逝者如斯，而未嘗往也。盈虛者如彼，而卒莫消長也，蓋将自其變者而觀之，則天地曾不能以一瞬。自其不變者而觀之，則物與我皆無盡也，而又何羨乎？且夫天地之間，物各有主，苟非吾之所有，雖一毫而莫取。惟江上之清風，與山間之眀月，耳得之而爲聲，目遇之而成色，取之無禁，用之不竭，是造物者之無盡藏也，而吾與子之所共適。」客喜而笑，洗盞更酌。肴核既盡，杯盤狼籍，相與枕藉乎舟中，不知東方之既白。

\theendnotes

\section[後赤壁賦\quad{\small 蘇軾}]{{\normalsize 蘇軾}\quad 後\ProperName{赤壁}賦}
是歲十月之望，步自\ProperName{雪堂}，將歸於\ProperName{臨皋}。二客從予，過\ProperName{黃泥}之\ProperName{阪}。霜露既降，木葉盡脫。人影在地，仰見明月。顧而樂之，行歌相答。已而歎曰：「有客無酒，有酒無肴，月白風清，如此良夜何？」客曰：「今者薄暮，舉網得魚，巨口細鱗，狀如\ProperName{松江}之鱸，顧安所得酒乎？」歸而謀諸婦。婦曰：「我有斗酒，藏之久矣，以待子不時之須。」於是攜酒與魚，復遊於\ProperName{赤壁}之下。江流有聲，斷岸千尺。山高月小，水落石出。曾日月之幾何，而江山不可復識矣。予乃攝衣而上，履巉巖，披蒙茸，踞虎豹，登虬龍，攀栖鶻之危巢，俯\ProperName{馮夷}之幽宮。蓋二客不能從焉。劃然長嘯，草木震動，山鳴谷應，風起水{涌}。予亦悄然而悲，肅然而恐，凜乎其不可留也。反而登舟，放乎中流，聽其所止而休焉。時夜將半，四顧寂寥，適有孤鶴，橫江東來，翅如車輪，玄裳縞衣，戞然長鳴，掠予舟而西也。須臾客去，予亦就睡，夢一道士羽衣翩躚，過\ProperName{臨皋}之下，揖予而言曰：「\ProperName{赤壁}之遊樂乎？」問其姓名，俛而不答。嗚呼噫嘻，我知之矣！疇昔之夜，飛鳴而過我者，非子也耶？道士顧笑，予亦驚{悟}\endnote{\BookTitle{觀止}作「寤」，\BookTitle{事類備要}同，據各本改。}。開戶視之，不見其處。% 觀止作「湧」; 觀止作「寤」

\theendnotes

\section[三槐堂銘\quad{\small 蘇軾}]{{\normalsize 蘇軾}\quad \ProperName{三槐堂}銘}
天可必乎？賢者不必貴，仁者不必壽。天不可必乎？仁者必有後。二者將安取衷哉！吾聞之\ProperName{申包胥}曰：「人{眾}\endnote{\BookTitle{觀止}作「定」，\BookTitle{事文類聚}同，據各本改。}者勝天，天定亦能勝人。」世之論天者，皆不待其定而求之，故以天爲茫茫。善者以怠，惡者以肆，\ProperName{盜跖}之壽，\ProperName{孔}\ProperName{顏}之厄，此皆天之未定者也。松柏生於山林，其始也困於蓬蒿，厄於牛羊，而其終也，貫四時閱千歲而不改者，其天定也。善惡之報，至於子孫，而其定也久矣。吾以所見所聞所傳聞\endnote{\BookTitle{觀止}「所見所聞」下無「所傳聞」，\BookTitle{崇古文訣}、\BookTitle{文章軌範}同，據各本補。}考之，而其可必也審矣。國之將興，必有世德之臣，厚施而不食其報，然後其子孫能與守文太平之主共天下之福。故兵部侍郎\ProperName{晉國王公}顯於\ProperName{漢}、\ProperName{周}之際，歷事\ProperName{太祖}、\ProperName{太宗}，文武忠孝，天下望以爲相，而公卒以直道不容於時。蓋嘗手植三槐於庭曰：「吾子孫必有爲三公者。」已而其子\ProperName{魏國文正公}相\ProperName{真宗皇帝}於\ProperName{景德}、\ProperName{祥符}之間朝廷清明天下無事之時，享其福祿榮名者十有八年。今夫寓物於人，明日而取之，有得有否。而\ProperName{晉公}修德於身，責報於天，取必於數十年之後，如持左契，交手相付。吾是以知天之果可必也。吾不及見\ProperName{魏公}，而見其子\ProperName{懿敏公}，以直諫事\ProperName{仁宗皇帝}，出入侍從將帥三十餘年，位不滿其德。天將復興\ProperName{王氏}也歟？何其子孫之多賢也。世有以\ProperName{晉公}比\ProperName{李栖筠}者，其雄才直氣，真不相上下。而\ProperName{栖筠}之子\ProperName{吉甫}，其孫\ProperName{德裕}，功名富貴，略與\ProperName{王氏}等，而忠{信}\endnote{\BookTitle{觀止}作「忠恕」，\BookTitle{文章軌範}同，據各本改。}仁厚，不及\ProperName{魏公}父子。由此觀之，\ProperName{王氏}之福蓋未艾也。\ProperName{懿敏公}之子\ProperName{鞏}與吾遊，好德而文，以世其家。吾是以錄之。銘曰：% 觀止作「定」，亦見於宋祝穆事文類聚; 原文「所聞」下有「所傳聞」，觀止脱，同宋楼昉崇古文訣、文章軌範等 ; 原作「忠信」，觀止同文章軌範作「忠恕」

\begin{quote}
    嗚呼休哉！\ProperName{魏公}之業，與槐俱萌。封植之勤，必世乃成。既相\ProperName{真宗}，四方砥平。歸視其家，槐陰滿庭。吾儕小人，朝不及夕。相時射利，皇䘏闕德。庶幾僥倖，不種而獲。不有君子，其何能國。王城之東，\ProperName{晉公}所廬。鬱鬱三槐，惟德之符。嗚呼休哉！
\end{quote}
\vspace{-1em}
\theendnotes

\section[方山子傳\quad{\small 蘇軾}]{{\normalsize 蘇軾}\quad \ProperName{方山子}傳}
\ProperName{方山子}，\ProperName{光}、\ProperName{黃}間隱人也。少時慕\ProperName{朱家}、\ProperName{郭解}爲人，閭里之俠皆宗之。稍壯，折節讀書，欲以此馳騁當世。然終不遇。晚乃遯於\ProperName{光}、\ProperName{黃}間曰\ProperName{岐亭}。庵居蔬食，不與世相聞。棄車馬，毀冠服，徒步往來，山中人莫識也。見其所著帽，方聳而高，曰：「此豈古方山冠之遺像乎？」因謂之\ProperName{方山子}。

余謫居於\ProperName{黃}，過\ProperName{岐亭}，適見焉。曰：「嗚呼，此吾故人\ProperName{陳慥}\ProperName{季常}也，何爲而在此？」\ProperName{方山子}亦矍然問余所以至此者。余告之故，俯而不答，仰而笑，呼余宿其家。環堵蕭然，而妻子奴婢皆有自得之意。余既聳然異之。

獨念\ProperName{方山子}少時使酒好劍，用財如糞土。前十{有}\endnote{\BookTitle{觀止}脱「有」字，據各本補。}九年，余在\ProperName{岐下}，見\ProperName{方山子}從兩騎，挾二矢，遊西山。鵲起於前，使騎逐而射之，不獲。\ProperName{方山子}怒馬獨出，一發得之。因與余馬上論用兵及古今成敗，自謂一{世}\endnote{\BookTitle{觀止}作「時」，據各本改。}豪士。今幾日耳，精悍之色，猶見於眉間，而豈山中之人哉！% 觀止脱「有」; 觀止作「岐山」，亦見於唐宋八大家文鈔; 原作「游」; 觀止作「時」

然\ProperName{方山子}世有勳閥，當得官，使從事於其間，今已顯聞。而其家在\ProperName{洛陽}，園宅壯麗與公侯等。\ProperName{河}北有田，歲得帛千匹，亦足以富樂。皆棄不取，獨來窮山中，此豈無得而然哉？

余聞\ProperName{光}、\ProperName{黃}間多異人，往往{陽}狂\endnote{\BookTitle{觀止}作「佯狂」，\BookTitle{文章辨體彙選}同，據各本改。}垢汙，不可得而見，\ProperName{方山子}儻見之歟？% 原作「陽狂」，觀止作「佯狂」亦見於文章辨體彙選

\theendnotes

\section[六國論\quad{\small 蘇轍}]{{\normalsize 蘇轍}\quad 六國論}
嘗讀六國世家，竊怪天下之諸侯，以五倍之地，十倍之眾，發憤西向，以攻山西千里之\ProperName{秦}，而不免於滅亡。常爲之深思遠慮，以爲必有可以自安之計，蓋未嘗不咎其當時之士慮患之疎，而見利之淺、且不知天下之勢也。

夫\ProperName{秦}之所與諸侯爭天下者，不在\ProperName{齊}、\ProperName{楚}、\ProperName{燕}、\ProperName{趙}也，而在\ProperName{韓}、\ProperName{魏}之郊；諸侯之所與\ProperName{秦}爭天下者，不在\ProperName{齊}、\ProperName{楚}、\ProperName{燕}、\ProperName{趙}也，而在\ProperName{韓}、\ProperName{魏}之野。\ProperName{秦}之有\ProperName{韓}、\ProperName{魏}，譬如人之有腹心之疾也。\ProperName{韓}、\ProperName{魏}塞\ProperName{秦}之衝，而蔽山東之諸侯，故夫天下之所重者，莫如\ProperName{韓}、\ProperName{魏}也。昔者\ProperName{範睢}用於\ProperName{秦}而收\ProperName{韓}，\ProperName{商鞅}用於\ProperName{秦}而收\ProperName{魏}；\ProperName{昭王}未得\ProperName{韓}、\ProperName{魏}之心，而出兵以攻\ProperName{齊}之\ProperName{剛壽}，而\ProperName{範睢}以爲憂。然則\ProperName{秦}之所忌者可{以}\endnote{\BookTitle{觀止}脱「以」字，據各本補。}見矣。\ProperName{秦}之用兵於\ProperName{燕}、\ProperName{趙}，\ProperName{秦}之危事也。越\ProperName{韓}過\ProperName{魏}而攻人之國都，\ProperName{燕}、\ProperName{趙}拒之於前，而\ProperName{韓}、\ProperName{魏}乘之於後，此危道也。而\ProperName{秦}之攻\ProperName{燕}、\ProperName{趙}，未嘗有\ProperName{韓}、\ProperName{魏}之憂，則\ProperName{韓}、\ProperName{魏}之附\ProperName{秦}故也。夫\ProperName{韓}、\ProperName{魏}，諸侯之障，而使\ProperName{秦}人得出入於其間，此豈知天下之勢耶？委區區之\ProperName{韓}、\ProperName{魏}以當強虎狼之\ProperName{秦}，彼安得不折而入於\ProperName{秦}哉？\ProperName{韓}、\ProperName{魏}折而入於\ProperName{秦}，然後\ProperName{秦}人得通其兵於東諸侯，而使天下{遍}受其禍。% 觀止脱「以」；欒城集原作「遍」

夫\ProperName{韓}、\ProperName{魏}不能獨當\ProperName{秦}，而天下之諸侯藉之以蔽其西，故莫如厚\ProperName{韓}親\ProperName{魏}以擯\ProperName{秦}。\ProperName{秦}人不敢逾\ProperName{韓}、\ProperName{魏}以窺\ProperName{齊}、\ProperName{楚}、\ProperName{燕}、\ProperName{趙}之國，而\ProperName{齊}、\ProperName{楚}、\ProperName{燕}、\ProperName{趙}之國因得以自完於其間矣。以四無事之國，佐當寇之\ProperName{韓}、\ProperName{魏}，使\ProperName{韓}、\ProperName{魏}無東顧之憂，而爲天下出身以當\ProperName{秦}兵。以二國委\ProperName{秦}，而四國休息於內，以陰助其急。若此，可以應夫無窮，彼\ProperName{秦}者將何爲哉？不知出此，而乃貪疆埸尺寸之利，背盟敗約，以自相屠滅，\ProperName{秦}兵未出，而天下諸侯已自困矣，至{使}\endnote{\BookTitle{觀止}作「至於」，據各本改。}\ProperName{秦}人得伺其隙以取其國。可不悲哉！% 觀止作「至於」

\theendnotes

\section[上樞密韓太尉書\quad{\small 蘇轍}]{{\normalsize 蘇轍}\quad 上樞密\ProperName{韓太尉}書}
太尉執事：\ProperName{轍}生好爲文，思之至深，以爲文者氣之所形。然文不可以學而能，氣可以養而致。\ProperName{孟子}曰：「我善養吾浩然之氣。」今觀其文章，寬厚宏博，充乎天地之間，稱其氣之小大。\ProperName{太史公}行天下，周覽四海名山大川，與\ProperName{燕}、\ProperName{趙}間豪俊交{遊}，故其文疎蕩，頗有奇氣。此二子者，豈嘗執筆學爲如此之文哉？其氣充乎其中而溢乎其貌，動乎其言而見乎其文，而不自知也。% 欒城集原作「游」

\ProperName{轍}生十有九{年}\endnote{\BookTitle{觀止}作「轍生年十有九」，據各本改。}矣，其居家所與游者，不過其鄰里鄉黨之人，所見不過數百里之間，無高山大野可登覽以自廣。百氏之書雖無所不讀，然皆古人之陳跡，不足以激發其志氣。恐遂汩沒，故決然捨去，求天下奇聞壯觀，以知天地之廣大。過\ProperName{秦}、\ProperName{漢}之故都，恣觀\ProperName{終南}、\ProperName{嵩}、\ProperName{華}之高，北顧\ProperName{黃河}之奔流，慨然想見古之豪傑。至京師仰觀天子宮闕之壯，與倉廩府庫城池苑囿之富且大也，而後知天下之巨麗。見翰林\ProperName{歐陽公}，聽其議論之宏辯，觀其容貌之秀偉，與其門人賢士大夫遊，而後知天下之文章聚乎此也。% 觀止作「轍生年十有九」，倒。

太尉以才略冠天下，天下之所恃以無憂，四夷之所憚以不敢發，入則\ProperName{周公}、\ProperName{召公}，出則\ProperName{方叔}、\ProperName{召虎}。而\ProperName{轍}也，未之見焉。且夫人之學也，不志其大，雖多而何爲？\ProperName{轍}之來也，於山見\ProperName{終南}、\ProperName{嵩}、\ProperName{華}之高，於水見\ProperName{黃河}之大且深，於人見\ProperName{歐陽公}。而猶以爲未見太尉也。故願得觀賢人之光耀，聞一言以自壯，然後可以盡天下之大觀而無憾者矣。

\ProperName{轍}年少，未能通習吏事。嚮之來非有取於斗升之祿，偶然得之，非其所樂。然幸得賜歸待選，使得優游數年之間，將{歸}\endnote{\BookTitle{觀止}作「以」，\BookTitle{崇古文訣}同，據各本改。}益治其文，且學爲政。太尉茍以爲可教而辱教之，又幸矣。% 欒城集原作「歸」，觀止作「以」同崇古文訣

\theendnotes

\section[黃州快哉亭記\quad{\small 蘇轍}]{{\normalsize 蘇轍}\quad \ProperName{黃州}\ProperName{快哉亭}記}
\ProperName{江}出\ProperName{西陵}，始得平地。其流奔放肆大，南合\ProperName{湘}、\ProperName{沅}，北合\ProperName{漢}、\ProperName{沔}，其勢益張。至於\ProperName{赤壁}之下，波流浸灌，與海相若。\ProperName{清河}\ProperName{張}君\ProperName{夢得}謫居\ProperName{齊安}，即其廬之西南爲亭，以覽觀\ProperName{江}流之勝，而余兄\ProperName{子瞻}名之曰「快哉」。蓋亭之所見，南北百里，東西一舍。濤瀾洶湧，風雲開闔。晝則舟楫出沒於其前，夜則魚龍悲嘯於其下，變化倏忽，動心駭目，不可久視。今乃得玩之几席之上，舉目而足。西望\ProperName{武昌}諸山，岡陵起伏，草木行列，煙消日出，漁夫樵父之舍，皆可指數，此其所以爲「快哉」者也。至於長洲之濱，故城之墟，\ProperName{曹孟德}、\ProperName{孫仲謀}之所睥睨，\ProperName{周瑜}、\ProperName{陸遜}之所騁騖，其{流風}\endnote{\BookTitle{觀止}倒作「風流」，據各本改。}遺跡，亦足以稱快世俗。% 觀止倒作「風流」

昔\ProperName{楚襄王}從\ProperName{宋玉}、\ProperName{景差}於\ProperName{蘭臺}之宮，有風颯然至者，王披襟當之曰：「快哉此風！寡人所與庶人共者耶？」\ProperName{宋玉}曰：「此獨大王之雄風耳，庶人安得共之！」\ProperName{玉}之言蓋有諷焉。夫風無雌雄之異，而人有遇不遇之變。\ProperName{楚王}之所以爲樂，與庶人之所以爲憂，此則人之變也，而風何與焉？士生於世，使其中不自得，將何往而非病？使其中坦然，不以物傷性，將何適而非快？今\ProperName{張君}不以謫爲患，{竊會計之餘功}\endnote{\BookTitle{觀止}作「收會稽之餘」，\BookTitle{續文章正宗}、\BookTitle{文章辨體彙選}、\BookTitle{文編}作「收會計之餘功」，\BookTitle{欒城集}、\BookTitle{宋文鍳}作「竊會計之餘功」，據改。}，而自放山水之間，此其中宜有以過人者。將蓬戶甕牖無所不快，而況乎濯\ProperName{長江}之清流，{揖}\endnote{\BookTitle{觀止}作「挹」，\BookTitle{續文章正宗}、\BookTitle{文章辨體彙選}、\BookTitle{唐宋八大家文鈔}同，\BookTitle{欒城集}、\BookTitle{宋文鍳}作「揖」，據改。}\ProperName{西山}之白雲，窮耳目之勝以自適也哉！不然，連山絕壑，長林古木，振之以清風，照之以明月，此皆騷人思士之所以悲傷憔悴而不能勝者，烏睹其爲快也{哉}\endnote{\BookTitle{觀止}脱「哉」，據各本補。}？ % 觀止作「收會稽之餘」，續文章正宗等作「收會計之餘功」，今從欒城集原作「竊會計之餘功」; 欒城集原作「揖」續文章正宗等作「挹」; 觀止脱「哉」

\theendnotes

\section[寄歐陽舍人書\quad{\small 曾鞏}]{{\normalsize 曾鞏}\quad 寄\ProperName{歐陽舍人}書}
% \ProperName{鞏}頓首載拜舍人先生：
去秋人還，蒙賜書及所撰先大父墓碑銘，反覆觀誦，感與慚幷。

夫銘誌之著於世，義近於史，而亦有與史異者。蓋史之於善惡無所不書，而銘者，蓋古之人有功德材行志義之美者，懼後世之不知，則必銘而見之。或納於廟，或存於墓，一也。茍其人之惡，則於銘乎何有？此其所以與史異也。其辭之作，所以使死者無有所憾，生者得致其嚴。而善人喜於見傳，則勇於自立；惡人無有所紀，則以媿而懼。至於通材達識，義烈節士，嘉言善狀，皆見於篇，則足爲後法警勸之道。非近乎史，其將安近？

及世之衰，人之子孫者，一欲褒揚其親而不本乎理。故雖惡人，皆務勒銘以誇後世。立言者既莫之拒而不爲，又以其子孫之所請也，書其惡焉，則人情之所不得，於是乎銘始不實。後之作銘者，常觀其人。茍託之非人，則書之非公與是，則不足以行世而傳後。故千百年來，公卿大夫至於里巷之士，莫不有銘，而傳者蓋少，其故非他，託之非人，書之非公與是故也。

然則孰爲其人而能盡公與是歟？非畜道德而能文章者無以爲也。蓋有道德者之於惡人，則不受而銘之，於眾人則能辨焉。而人之行，有情善而跡非，有意奸而外淑，有善惡相懸而不可以實指，有實大於名，有名侈於實。猶之用人，非畜道德者惡能辨之不惑，議之不徇？不惑不徇，則公且是矣。而其辭之不工，則世猶不傳，於是又在其文章兼勝焉。故曰非畜道德而能文章者無以爲也。豈非然哉？

然畜道德而能文章者，雖或並世而有，亦或數十年或一二百年而有之。其傳之難如此，其遇之難又如此。若先生之道德文章，固所謂數百年而有者也。先祖之言行卓卓，幸遇而得銘其公與是，其傳世行後無疑也。而世之學者，每觀傳記所書古人之事，至{其}\endnote{\BookTitle{觀止}作「至於」，據各本改。}所可感，則往往衋然不知涕之流落也，況其子孫也哉？況\ProperName{鞏}也哉？其追晞祖德而思所以傳之之{繇}，則知先生推一賜於\ProperName{鞏}而及其三世，其感與報，宜若何而圖之？% 觀止作「至於」; 觀止作「由」

抑又思若\ProperName{鞏}之淺薄滯拙，而先生進之；先祖之屯蹶否塞以死，而先生顯之。則世之魁閎豪傑不世出之士，其誰不願進於門？潛遁幽抑之士，其誰不有望於世？善誰不爲？而惡誰不媿以懼？爲人之父祖者，孰不欲教其子孫？爲人之子孫者，孰不欲寵榮其父祖？此數美者，一歸於先生。既拜賜之辱，且敢進其所以然。所諭世族之次，敢不承教而加詳焉。愧甚。不宣。

\theendnotes

\section[贈黎安二生序\quad{\small 曾鞏}]{{\normalsize 曾鞏}\quad 贈\ProperName{黎}\ProperName{安}二生序}
\ProperName{趙郡}\ProperName{蘇軾}，余之同年友也，自\ProperName{蜀}以書至京師遺余，稱\ProperName{蜀}之士曰\ProperName{黎生}、\ProperName{安生}者。既而\ProperName{黎生}攜其文數十萬言，\ProperName{安生}攜其文亦數千言，辱以顧余。讀其文，誠閎壯雋偉，善反{復}馳騁，窮盡事理，而其材力之放縱，若不可極者也。二生固可謂魁奇特起之士，而\ProperName{蘇君}固可謂善知人者也。% 元豐類稿原作「復」

頃之，\ProperName{黎生}補\ProperName{江陵府}司法參軍，將行，請予言以爲贈。余曰：「余之知生，既得之於心矣，乃將以言相求於外邪？」\ProperName{黎生}曰：「生與\ProperName{安生}之學於斯文，里之人皆笑以爲迂闊。今求子之言，蓋將解惑於里人。」余聞之，自顧而笑。夫世之迂闊，孰有甚於予乎？知信乎古而不知合乎世，知志乎道而不知同乎俗，此余所以困於今而不自知也。世之迂闊，孰有甚於予乎？今生之迂，特以文不近俗，迂之小者耳，患爲笑於里之人。若余之迂大矣，使生持吾言而歸，且重得罪，庸詎止於笑乎？然則若余之於生，將何言哉？謂余之迂爲善，則其患若此；謂爲不善，則有以合乎世，必違乎古，有以同乎俗，必離乎道矣。生其無急於解里人之惑，則於是焉，必能擇而取之。遂書以贈二生，幷示\ProperName{蘇君}，以爲何如也。

\section[讀孟嘗君傳\quad{\small 王安石}]{{\normalsize 王安石}\quad 讀\BookTitle{孟嘗君傳}}
世皆稱\ProperName{孟嘗君}能得士，士以故歸之，而卒頼其力以脫於虎豹之\ProperName{秦}。嗟乎！\ProperName{孟嘗君}特雞鳴狗盗之雄耳，豈足以言得士？不然，擅\ProperName{齊}之強，得一士焉，宜可以南面而制\ProperName{秦}，尚何取雞鳴狗盜之力哉？{夫}\endnote{\BookTitle{觀止}脱「夫」，\BookTitle{文章軌範}同，據各本改。}雞鳴狗盜之出其門，此士之所以不至也。% 觀止脱「夫」同文章軌範

\theendnotes

\section[同學一首別子固\quad{\small 王安石}]{{\normalsize 王安石}\quad 同學一首別\ProperName{子固}}
\ProperName{江}之南有賢人焉，字\ProperName{子固}，非今所謂賢人者，予慕而友之。\ProperName{淮}之南有賢人焉，字\ProperName{正之}，非今所謂賢人者，予慕而友之。二賢人者，足未嘗相過也，口未嘗相語也，辭幣未嘗相接也。其師若友，豈盡同哉？予考其言行，其不相似者，何其少也！曰，學聖人而已矣。學聖人，則其師若友，必學聖人者。聖人之言行豈有二哉？其相似也適然。

予在\ProperName{淮南}爲\ProperName{正之}道\ProperName{子固}。\ProperName{正之}不予疑也。還\ProperName{江南}爲\ProperName{子固}道\ProperName{正之}，\ProperName{子固}亦以爲然。予又知所謂賢人者，既相似，又相信不疑也。

\ProperName{子固}作\BookTitle{懷友}一首遺予，其大略欲相扳以至乎中庸而後已。\ProperName{正之}蓋亦常云爾。夫安驅徐行，轥中庸之庭，而造於其{堂}\endnote{\BookTitle{觀止}作「室」，據各本改。}，舍二賢人者而誰哉？予昔非敢自必其有至也，亦願從事於左右焉爾。輔而進之，其可也。噫！官有守，私有繫，會合不可以常也，作\BookTitle{同學一首別子固}以相警且相慰云。% 觀止作「室」

\section[遊褒禪山記\quad{\small 王安石}]{{\normalsize 王安石}\quad 遊\ProperName{褒禪山}記}
\ProperName{褒禪山}亦謂之\ProperName{華山}，\ProperName{唐}浮圖\ProperName{慧褒}始舍於其址，而卒葬之，以故其後名之曰「褒禪」。今所謂\ProperName{慧空禪院}者，\ProperName{褒}之廬冢也。距其院東五里，所謂\ProperName{華{山}洞}者，以其在\ProperName{華山}之陽名之也。距洞百餘步，有碑仆道，其文漫滅，獨其爲文猶可識，曰「花山」。今言「華」如「華實」之「華」者，蓋音謬也。其下平曠，有泉側出，而記遊者甚眾，所謂「前洞」也。由山以上五六里，有穴窈然，入之甚寒，問其深，則其好遊者不能窮也，謂之「後洞」。余與四人擁火以入，入之愈深，其進愈難，而其見愈奇。有怠而欲出者，曰：「不出，火且盡。」遂與之俱出。蓋予所至，比好遊者尚不能十一，然視其左右，來而記之者已少。蓋其又深，則其至又加少矣。方是時，予之力尚足以入，火尚足以明也。既其出，則或咎其欲出者，而予亦悔其隨之，而不得極夫遊之樂也。

於是予有歎焉。古人之觀於天地、山川、草木、蟲魚、鳥獸，往往有得，以其求思之深，而無不在也。夫夷以近，則遊者眾；險以遠，則至者少。而世之奇偉瑰怪非常之觀，常在於險遠，而人之所罕至焉。故非有志者，不能至也。有志矣，不隨以止也，然力不足者，亦不能至也。有志與力，而又不隨以怠，至於幽暗昏惑，而無物以相之，亦不能至也。然力足以至焉，於人爲可譏，而在己爲有悔。盡吾志也而不能至者，可以無悔矣，其孰能譏之乎？此予之所得也。余於仆碑，又以悲夫古書之不存，後世之謬其傳而莫能名者，何可勝道也哉！此所以學者不可以不深思而慎取之也。

四人者：\ProperName{廬陵}\ProperName{蕭君圭}\ProperName{君玉}，\ProperName{長樂}\ProperName{王回}\ProperName{深父}，予弟\ProperName{安國}\ProperName{平父}、\ProperName{安上}\ProperName{純父}。% \ProperName{至和}元年七月某甲子，\ProperName{臨川}\ProperName{王}某記。

\section[泰州海陵縣主簿許君墓誌銘\quad{\small 王安石}]{{\normalsize 王安石}\quad \ProperName{泰州}\ProperName{海陵縣}主簿\ProperName{許君}墓誌銘}
君諱\ProperName{平}，宇\ProperName{秉之}，姓\ProperName{許氏}。余嘗譜其世家，所謂今\ProperName{泰州}\ProperName{海陵縣}主簿者也。

君既與兄\ProperName{元}相友愛稱天下，而自少卓犖不羈，善{辨}說，與其兄俱以智略爲當世大人所器。\ProperName{寶元}時，朝廷開方略之選，以招天下異能之士，而\ProperName{陝西}大帥\ProperName{范文正公}、\ProperName{鄭文肅公}爭以君所爲書以薦。於是得召試爲太廟齋郎，已而選\ProperName{泰州}\ProperName{海陵縣}主簿。貴人多薦君有大才，可試以事，不宜棄之州縣。君亦常慨然自許，欲有所爲，然終不得一用其智能以卒。噫！其可哀也已。% 觀止作「辯」

士固有離世異俗，獨行其意，罵譏、笑侮、困辱而不悔。彼皆無眾人之求，而有所待於後世者也，其齟齬固宜。若夫智謀功名之士，窺時俯仰，以赴勢{物}\endnote{\BookTitle{觀止}作「勢利」，據各本改。}之會，而輒不遇者，乃亦不可勝數。辯足以移萬物，而窮於用說之時；謀足以奪三軍，而辱於右武之國。此又何說哉？嗟乎！彼有所待而不悔者，其知之矣。% 觀止作「勢利」

君年五十九，以\ProperName{嘉祐}某年某月某甲子，葬\ProperName{真州}之\ProperName{楊子縣}\ProperName{甘露鄉}某所之原。夫人\ProperName{李氏}。子男\ProperName{瓌}，不仕；\ProperName{璋}，\ProperName{真州}司戶參軍；\ProperName{琦}，太廟齋郎；\ProperName{琳}，進士。女子五人，已嫁二人，進士\ProperName{周奉先}，\ProperName{泰州}\ProperName{泰興}令\ProperName{陶舜元}。銘曰：

\begin{quote}
有拔而起之，莫擠而止之。嗚呼\ProperName{許君}！而已於斯，誰或使之？
\end{quote}
\vspace{-1em}
\theendnotes
% Proofed 29 June 2022
% Ref. 
% - 蘇軾文集, 中華書局(1986)
% - 欒城集, 上海古籍(1987)
% - 曾鞏集, 中華書局(1984)
% - 臨川先生文集, 中華書局(1959)
% - 古文觀止, 中華書局(1959)