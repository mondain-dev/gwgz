\section[梅聖俞詩集序\quad{\small 歐陽脩}]{{\normalsize 歐陽脩}\quad \BookTitle{梅聖俞詩集}序}
予聞世謂詩人少逹而多窮，夫豈然哉？蓋世所傳詩者多出於古窮人之辭也。凡士之藴其所有而不得施於世者，多喜自放於山巔水涯之外。見蟲魚草木風雲鳥獸之狀類，往往探其奇怪。內有憂思感憤之鬱積，其興於怨刺，以道羇臣、寡婦之所歎，而寫人情之難言，蓋愈窮則愈工。然則非詩之能窮人，殆窮者而後工也。

予友\ProperName{梅聖俞}，少以蔭補爲吏，累舉進士，輒抑於有司，困於州縣凡十餘年。年今五十，猶從辟書，爲人之佐，鬱其所蓄，不得奮見於事業。其家\ProperName{宛陵}，幼習於詩，自爲童子出語已驚其長老。既長，學乎\BookTitle{六經}仁義之說。其爲文章，簡古純粹，不求苟合於世。世之人徒知其詩而已。然時無賢愚，語詩者必求之\ProperName{聖俞}，\ProperName{聖俞}亦自以其不得志者，樂於詩而發之。故其平生所作，於詩尤多。世既知之矣，而未有薦於上者。昔\ProperName{王文康公}嘗見而歎曰：「二百年無此作矣」！雖知之深，亦不果薦也。若使其幸得用於朝廷，作爲雅頌，以歌詠\ProperName{大宋}之功德，薦之清廟，而追\BookTitle{商}、\BookTitle{周}、\BookTitle{魯頌}之作者，豈不偉歟！奈何使其老不得志，而爲窮者之詩，乃徒發於蟲魚物類、羇愁感歎之言？世徒喜其工，不知其窮之久而將老也，可不惜哉！

\ProperName{聖俞}詩既多，不自收拾。其妻之兄子\ProperName{謝景初}懼其多而易失也，取其自\ProperName{洛陽}至於\ProperName{吳興}{已}\endnote{\BookTitle{觀止}作「以」，據校本改。}\allowbreak 來所作，次爲十卷。予嘗嗜\ProperName{聖俞}詩，而患不能盡得之，遽喜\ProperName{謝氏}之能類次也，輒序而藏之。其後十五年，\ProperName{聖俞}以疾卒於京師。余既哭而銘之，因索於其家，得其遺稿千餘篇，幷舊所藏，掇其尤者六百七十七篇，爲一十五卷。嗚呼！吾於\ProperName{聖俞}詩，論之詳矣，故不復云。% \ProperName{廬陵}\ProperName{歐陽脩}序。

\theendnotes

\section[送楊寘序\quad{\small 歐陽脩}]{{\normalsize 歐陽脩}\quad 送\ProperName{楊寘}序}
予嘗有幽憂之疾，退而閒居，不能治也。既而學琴於友人\ProperName{孫道滋}，受宮聲數引，久而樂之，不知疾之在{其}體也\endnote{\BookTitle{觀止}作「不知其疾之在體也」，據校本改。}。%夫疾，生乎憂者也。藥之毒者能攻其疾之聚，不若聲之至者能和其心之所不平。心而平，不和者和，則疾之忘也宜哉。
% 不知疾之在「其」體也：觀止作「不知其疾之在體也」。

夫琴之爲技小矣，及其至也，大者爲宮，細者爲羽。操絃驟作，忽然變之，急者淒然以促，緩者舒然以和。如崩崖裂石，高山出泉，而風雨夜至也；如怨夫寡婦之歎息，雌雄雍雍之相鳴也。其憂深思遠，則\ProperName{舜}與\ProperName{文王}、\ProperName{孔子}之遺音也；悲愁感憤，則\ProperName{伯奇}孤子、\ProperName{屈原}忠臣之所歎也。喜怒哀樂，動人必深。而純古淡泊，與夫\ProperName{堯}\ProperName{舜}\ProperName{三代}之言語、\ProperName{孔子}之文章、\BookTitle{易}之憂患、\BookTitle{詩}之怨刺無以異。其能聽之以耳，應之以手，取其和者，道其堙鬱，寫其憂思，則感人之際亦有至者焉。% 是不可以不學也。

予友\ProperName{楊君}，好學有文，累以進士舉，不得志。及從廕調爲尉於\ProperName{劍浦}，區區在東南數千里外，是其心固有不平者。且少又多疾，而南方少醫藥，風俗飲食異宜。以多疾之體，有不平之心，居異宜之俗，其能鬱鬱以久乎？然欲平其心以養其疾，於琴亦將有得焉。故予作\BookTitle{琴說}以贈其行，且邀\ProperName{道滋}酌酒進琴以爲別。

\theendnotes

\section[五代史伶官傳序\quad{\small 歐陽脩}]{{\normalsize 歐陽脩}\quad\BookTitle{五代史}\BookTitle{伶官傳}序}
嗚呼，盛衰之理，雖曰天命，豈非人事哉！原\ProperName{莊宗}之所以得天下，與其所以失之者，可以知之矣。世言\ProperName{晉王}之將終也，以三矢賜\ProperName{莊宗}而告之曰：「\ProperName{梁}，吾仇也，\ProperName{燕王}吾所立，\ProperName{契丹}與吾約爲兄弟，而皆背\ProperName{晉}以歸\ProperName{梁}。此三者，吾遺恨也。與爾三矢，爾其無忘乃父之志！」\ProperName{莊宗}受而藏之于廟。其後用兵，則遣從事以一少牢告廟，請其矢，盛以錦囊，負而前驅，及凱旋而納之。方其係\ProperName{燕}父子以組，函\ProperName{梁}君臣之首，入于太廟，還矢先王而告以成功，其意氣之盛，可謂壯哉！及仇讎已滅，天下已定，一夫夜呼，亂者四應，蒼皇東出，未及見賊而士卒離散，君臣相顧，不知所歸，至於誓天斷髮，泣下沾襟，何其衰也！豈得之難而失之易歟？抑本其成敗之迹而皆自於人歟？\BookTitle{書}曰：「滿招損，謙得益。」憂勞可以興國，逸豫可以{亡}\endnote{\BookTitle{觀止}作「忘」，據\BookTitle{新五代史}改。}身，自然之理也。故方其盛也，舉天下之豪傑莫能與之爭；及其衰也，數十伶人困之，而身死國滅，爲天下笑。夫禍患常積於忽微，而智勇多困於所溺，豈獨伶人也哉！% 古文觀止作「忘」

\theendnotes

\section[五代史宦者傳論\quad{\small 歐陽脩}]{{\normalsize 歐陽脩}\quad\BookTitle{五代史}\BookTitle{宦者傳}論}
自古宦者亂人之國，其源深於女禍。女，色而已；宦者之害，非一端也。蓋其用事也近而習，其爲心也專而忍。能以小善中人之意，小信固人之心，使人主必信而親之。待其已信，然後懼以禍福而把持之。雖有忠臣碩士列于朝廷，而人主以爲去己疎遠，不若起居飲食、前後左右之親爲可恃也。故前後左右者日益親，則忠臣碩士日益疎，而人主之勢日益孤。勢孤，則懼禍之心日益切，而把持者日益牢。安危出其喜怒，禍患伏於帷闥，則嚮之所謂可恃者，乃所以爲患也。患已深而覺之，欲與疎遠之臣圖左右之親近，緩之則養禍而益深，急之則挾人主以爲質，雖有聖智不能與謀，謀之而不可爲，爲之而不可成，至其甚，則俱傷而兩敗。故其大者亡國，其次亡身，而使姦豪得借以爲資而起，至抉其種類，盡殺以快天下之心而後已。此前史所載宦者之禍常如此者，非一世也。夫爲人主者，非欲養禍於內而疎忠臣碩士於外，蓋其漸積而勢使之然也。夫女色之惑，不幸而不悟，則禍斯及矣；使其一悟，捽而去之可也。宦者之爲禍，雖欲悔悟，而勢有不得而去也，\ProperName{唐昭宗}之事是已。故曰「深於女禍」者，謂此也。可不戒哉！

\section[相州晝錦堂記\quad{\small 歐陽脩}]{{\normalsize 歐陽脩}\quad\ProperName{相州}\ProperName{晝錦堂}記}
仕宦而至將相，富貴而歸故鄉，此人情之所榮，而今昔之所同也。蓋士方窮時，困阨閭里，庸人孺子皆得易而侮之，若\ProperName{季子}不禮於其嫂，\ProperName{買臣}見棄於其妻。一旦高車駟馬，旗旄導前而騎卒擁後，夾道之人相與駢肩累跡，瞻望咨嗟，而所謂庸夫愚婦者奔走駭汗，羞愧俯伏，以自悔罪於車塵馬足之間。此一介之士得志當時，而意氣之盛，昔人比之衣錦之榮者也。

惟大丞相\ProperName{魏國公}則不然。公，\ProperName{相}人也。世有令德，爲時名卿。自公少時，已擢高科，登顯仕，海內之士聞下風而望餘光者，蓋亦有年矣。所謂將相而富貴，皆公所宜素有，非如窮阨之人僥倖得志於一時，出於庸夫愚婦之不意，以驚駭而誇耀之也。然則高牙大纛不足爲公榮，桓圭袞冕不足爲公貴。惟德被生民而功施社稷，勒之金石，播之聲詩，以耀後世而垂無窮，此公之志，而士亦以此望於公也。豈止誇一時而榮一鄉哉！

公在\ProperName{至和}中，嘗以\ProperName{武康}之節來治於\ProperName{相}，乃作\ProperName{晝錦}之堂於後圃。既又刻詩於石，以遺\ProperName{相}人。其言以快恩讎、矜名譽爲可薄，蓋不以昔人所誇者爲榮，而以爲戒。於此見公之視富貴爲何如，而其志豈易量哉！故能出入將相，勤勞王家，而夷險一節。至於臨大事，決大議，垂紳正笏，不動聲氣，而措天下於\ProperName{泰山}之安，可謂社稷之臣矣。其豐功盛烈，所以銘彝鼎而被絃歌者，乃邦家之光，非閭里之榮也。

余雖不獲登公之堂，幸嘗竊誦公之詩，樂公之志有成，而喜爲天下道也，於是乎書。% 尚書吏部侍郎、參知政事\ProperName{歐陽修}記。

\section[豐樂亭記\quad{\small 歐陽脩}]{{\normalsize 歐陽脩}\quad\ProperName{豐樂亭}記}
\ProperName{脩}既治\ProperName{滁}之明年夏，始飲\ProperName{滁}水而甘，問諸\ProperName{滁}人，得於州南百步之近。其上\ProperName{豐山}聳然而特立，下則幽谷窈然而深藏，中有清泉滃然而仰出。俯仰左右，顧而樂之。於是疏泉鑿石，闢地以爲亭，而與\ProperName{滁}人往遊於其間。

\ProperName{滁}於\ProperName{五代}干戈之際，用武之地也。昔\ProperName{太祖皇帝}嘗以\ProperName{周}師破\ProperName{李景}兵十五萬於\ProperName{清流山}下，生擒其將\ProperName{皇甫暉}、\ProperName{姚鳳}於\ProperName{滁}東門之外，遂以平\ProperName{滁}。\ProperName{脩}嘗考其山川，按其圖記，升高以望\ProperName{清流}之關，欲求\ProperName{暉}、\ProperName{鳳}就擒之所，而故老皆無在者。蓋天下之平久矣。自\ProperName{唐}失其政，海內分裂，豪傑並起而爭，所在爲敵國者，何可勝數！及\ProperName{宋}受天命，聖人出而四海一。嚮之憑恃險阻，剗削消磨，百年之間，漠然徒見山高而水清。欲問其事，而遺老盡矣。

今\ProperName{滁}介{於}\endnote{\BookTitle{觀止}脱「於」字，誤植下文，作「涵煦於百年」，據校本改。}\ProperName{江}、\ProperName{淮}之間，舟車商賈、四方賓客之所不至，民生不見外事，而安於畎畝衣食，以樂生送死。而孰知上之功德，休養生息，涵煦{}百年之深也。\ProperName{脩}之來此，樂其地僻而事簡，又愛其俗之安閒。既得斯泉於山谷之間，乃日與\ProperName{滁}人仰而望山，俯而聽泉，掇幽芳而蔭喬木，風霜冰雪，刻露清秀，四時之景，無不可愛。又幸其民樂其歲物之豐成，而喜與予遊也。因爲本其山川，道其風俗之美，使民知所以安此豐年之樂者，幸生無事之時也。夫宣上恩德，以與民共樂，刺史之事也，遂書以名其亭焉。%\ProperName{慶歷}丙戌六月日，右正言、知制誥、知\ProperName{滁州}軍州事\ProperName{歐陽脩}記。
%  歐陽脩豐樂亭記 今滁介「於」江淮之間。。。涵煦百年之深也：觀止脱「於」字，誤植下文涵煦「於」百年

\theendnotes

\section[醉翁亭記\quad{\small 歐陽脩}]{{\normalsize 歐陽脩}\quad\ProperName{醉翁亭}記}
環\ProperName{滁}皆山也。其西南諸峰，林壑尤美。望之蔚然而深秀者，\ProperName{瑯琊}也。山行六七里，漸聞水聲潺潺，而瀉出於兩峰之間者，\ProperName{釀泉}也。峰回路轉，有亭翼然臨於泉上者，\ProperName{醉翁亭}也。作亭者誰？山之僧\ProperName{智仙}也。名之者誰？太守自謂也。太守與客來飲於此，飲少輒醉，而年又最高，故自號曰「醉翁」也。醉翁之意不在酒，在乎山水之間也。山水之樂，得之心而寓之酒也。

若夫日出而林霏開，雲歸而巖穴暝，晦明變化者，山間之朝暮也。野芳發而幽香，佳木秀而繁陰，風霜高潔，水落而石出者，山間之四時也。朝而往，暮而歸，四時之景不同，而樂亦無窮也。

至於負者歌於塗，行者休於樹，前者呼，後者應，傴僂提攜，往來而不絕者，\ProperName{滁}人遊也。臨溪而漁，溪深而魚肥，釀泉爲酒，泉香而酒洌。山肴野蔌，雜然而前陳者，太守宴也。宴酣之樂，非絲非竹，射者中，奕者勝，觥籌交錯，{起坐}而諠譁者，眾賓懽也。蒼顏白發，頹然乎其間者，太守醉也。% 居士集作「起坐」，古文觀止作「坐起」。

已而夕陽在山，人影散亂，太守歸而賓客從也。樹林陰翳，鳴聲上下，遊人去而禽鳥樂也。然而禽鳥知山林之樂，而不知人之樂；人知從太守遊而樂，而不知太守之樂其樂也。醉能同其樂，醒能述以文者，太守也。太守謂誰？\ProperName{廬陵}\ProperName{歐陽脩}也。

\section[秋聲賦\quad{\small 歐陽脩}]{{\normalsize 歐陽脩}\quad 秋聲賦}
\ProperName{歐陽子}方夜讀書，聞有聲自西南來者，悚然而聽之，曰：「異哉！」初淅瀝以蕭颯，忽奔騰而砰湃，如波濤夜驚，風雨驟至。其觸於物也，鏦鏦錚錚，金鐵皆鳴。又如赴敵之兵，銜枚疾走，不聞號令，但聞人馬之行聲。予謂童子：「此何聲也？汝出視之。」童子曰：「星月皎潔，明河在天，四無人聲，聲在樹間。」

予曰：「噫嘻悲哉！此秋聲也。胡爲{乎}\endnote{校本作「而」。}來哉？蓋夫秋之爲狀也：其色慘淡，煙霏雲斂；其容清明，天高日晶；其氣慄冽，砭人肌骨；其意蕭條，山川寂寥。故其爲聲也，淒淒切切，呼號奮發。豐草綠縟而爭茂，佳木葱蘢而可悅，草拂之而色變，木遭之而葉脫。其所以摧敗零落者，乃其一氣之餘烈。夫秋，刑官也，於時爲陰；又兵象也，於行爲金。是謂天地之義氣，常以肅殺而爲心。天之於物，春生秋實。故其在樂也，商聲主西方之音，夷則爲七月之律。商，傷也，物既老而悲傷；夷，戮也，物過盛而當殺。%  居士集作「而」。

「嗟夫！草木無情，有時飄零。人爲動物，惟物之靈，百憂感其心，萬事勞其形，有動於中，必搖其精。而況思其力之所不及，憂其智之所不能，宜其渥然丹者爲槁木，黟然黑者爲星星。奈何非金石之質，欲與草木而爭榮？念誰爲之戕賊，亦何恨乎秋聲！」

童子莫對，垂頭而睡。但聞四壁蟲聲唧唧，如助予之歎息。

\theendnotes

\section[祭石曼卿文\quad{\small 歐陽脩}]{{\normalsize 歐陽脩}\quad 祭\ProperName{石曼卿}文}
維\ProperName{治平}四年七月日，具官\ProperName{歐陽脩}謹遣尚書都省令史\ProperName{李{\fontfamily{songext}\selectfont 𫾻}}至於\ProperName{太清}，以清酌庶羞之奠，致祭於亡友\ProperName{曼卿}之墓下，而弔之以文曰：

嗚呼\ProperName{曼卿}！生而爲英，死而爲靈。其同乎萬物生死而復歸於無物者，暫聚之形；不與萬物俱盡而卓然其不朽者，後世之名。此自古聖賢莫不皆然，而著在簡冊者昭如日星。

嗚呼\ProperName{曼卿}！吾不見子久矣，猶能髣髴子之平生。其軒昂磊落，突兀崢嶸，而埋藏於地下者，意其不化爲朽壤，而爲金玉之精。不然，生長松之千尺，產靈芝而九莖。奈何荒煙野蔓，荊棘縱橫，風淒露下，走燐飛螢。但見牧童樵叟，歌吟而上下，與夫驚禽駭獸，悲鳴躑躅而咿嚶。今固如此，更千秋而萬歲兮，安知其不穴藏狐貉與鼯鼪？此自古聖賢亦皆然兮，獨不見夫纍纍乎曠野與荒城？

嗚呼\ProperName{曼卿}！盛衰之理，吾固知其如此，而感念疇昔，悲涼悽愴，不覺臨風而隕涕者，有愧{乎}\endnote{\BookTitle{觀止}作「夫」，據校本改。}太上之忘情。尚饗！

\theendnotes 

\section[瀧岡阡表\quad{\small 歐陽脩}]{{\normalsize 歐陽脩}\quad \ProperName{瀧岡}阡表}
嗚呼！惟我皇考\ProperName{崇公}，卜吉于\ProperName{瀧岡}之六十年，其子\ProperName{脩}始克表於其阡。非敢緩也，蓋有待也。

\ProperName{脩}不幸，生四歲而孤。太夫人守節自誓，居窮自力於衣食，以長以教，俾至於成人。太夫人告之曰：「汝父爲吏廉，而好施與，喜賓客。其俸祿雖薄，常不使有餘，曰『毋以是爲我累』。故其亡也，無一瓦之覆、一壟之植以庇而爲生。吾何恃而能自守耶？吾於汝父，知其一二，以有待於汝也。自吾爲汝家婦，不及事吾姑，然知汝父之能養也。汝孤而幼，吾不能知汝之必有立，然知汝父之必將有後也。吾之始歸也，汝父免於母喪方逾年。歲時祭祀，則必涕泣曰：『祭而豐不如養之薄也。』間御酒食，則又涕泣曰：『昔常不足而今有餘，其何及也！』吾始一二見之，以爲新免於喪適然耳。既而其後常然，至其終身未嘗不然。吾雖不及事姑，而以此知汝父之能養也。汝父爲吏，嘗夜燭治官書，屢廢而歎。吾問之，則曰：『此死獄也，我求其生不得爾。』吾曰：『生可求乎？』曰：『求其生而不得，則死者與我皆無恨也，矧求而有得耶？以其有得，則知不求而死者有恨也。夫常求其生猶失之死，而世常求其死也。』回顧乳者抱汝而立於旁，因指而歎曰：『術者謂我歲行在戌將死，使其言然，吾不及見兒之立也，後當以我語告之。』其平居教他子弟，常用此語，吾耳熟焉，故能詳也。其施於外事，吾不能知；其居於家無所矜飾，而所爲如此，是真發於中者耶。嗚呼！其心厚於仁者耶，此吾知汝父之必將有後也。汝其勉之！夫養不必豐，要於孝；利雖不得博於物，要其心之厚於仁。吾不能教汝，此汝父之志也。」\ProperName{脩}泣而志之不敢忘。

先公少孤力學，\ProperName{咸平}三年進士及第，爲\ProperName{道州}判官，\ProperName{泗}、\ProperName{綿}二州推官，又爲\ProperName{泰州}判官。享年五十有九，葬\ProperName{沙溪}之\ProperName{瀧岡}。太夫人姓\ProperName{鄭氏}，考諱\ProperName{德儀}，世爲江南名族。太夫人恭儉仁愛而有禮，初封\ProperName{福昌縣太君}，進封\ProperName{樂安}、\ProperName{安康}、\ProperName{彭城}三郡太君。自其家少微時，治其家以儉約，其後常不使過之，曰：「吾兒不能茍合於世，儉薄所以居患難也。」其後\ProperName{脩}貶\ProperName{夷陵}，太夫人言笑自若，曰：「汝家故貧賤也，吾處之有素矣，汝能安之，吾亦安矣。」

自先公之亡二十年，\ProperName{脩}始得祿而養。又十有二年，列官於朝，始得贈封其親。又十年，\ProperName{脩}爲\ProperName{龍圖閣}直學士、尚書吏部郎中，留守\ProperName{南京}。太夫人以疾終於官舍，享年七十有二。又八年，\ProperName{脩}以非才入副樞密，遂參政事。又七年而罷。自登二府，天子推恩，褒其三世。故自\ProperName{嘉祐}以來，逢國大慶，必加寵錫。皇曾祖府君累贈金紫光祿大夫、太師、中書令。曾祖妣累封\ProperName{楚國太夫人}。皇祖府君累贈金紫光祿大夫、太師、中書令兼尚書令。祖妣累封\ProperName{吳國太夫人}。皇考\ProperName{崇公}累贈金紫光祿大夫、太師、中書令兼尚書令。皇妣累封\ProperName{越國太夫人}。今上初郊，皇考賜爵爲\ProperName{崇國公}，太夫人進號\ProperName{魏國}。

於是小子\ProperName{脩}泣而言曰：「嗚呼！爲善無不報，而遲速有時，此理之常也。惟我祖考，積善成德，宜享其隆，雖不克有於其躬，而賜爵受封，顯榮褒大，實有三朝之錫命。是足以表見於後世，而庇賴其子孫矣。」乃列其世譜，具刻於碑。既又載我皇考\ProperName{崇公}之遺訓，太夫人之所以教而有待於\ProperName{脩}者，並揭於阡，俾知夫小子\ProperName{脩}之德薄能鮮，遭世竊位，而幸全大節不辱其先者，其來有自。

\ProperName{熙寧}三年歲次庚戌四月辛酉朔十有五日乙亥，男推誠保德崇仁翊戴功臣、\ProperName{觀文殿}學士、特進、行兵部尚書、知\ProperName{青州}軍州事、兼管內勸農使、充\ProperName{京東{東}\endnote{\BookTitle{觀止}脱一「東」字，據校本改。}路}安撫使、上柱國、\ProperName{樂安郡開國公}、食邑四千三百戶食實封一千二百戶\ProperName{脩}表。

\theendnotes

\section[管仲論\quad{\small 蘇洵}]{{\normalsize 蘇洵}\quad\ProperName{管仲}論}
\ProperName{管仲}相\ProperName{桓公}\endnote{\BookTitle{觀止}所從避\ProperName{宋欽宗}諱，作「威公」，下同。\BookTitle{嘉祐集箋注}校：「桓」字影\ProperName{宋}本缺末筆作「\raisebox{-.45zw}{\includegraphics[width=0.9zw,angle=90]{glyphs/u6853-itaiji-001.eps}}」，經進本作「威」，均避\ProperName{宋}諱；二\ProperName{黃}本沿之，作「威」。}，霸諸侯，攘\ProperName{戎}\ProperName{狄}\endnote{\BookTitle{觀止}作「夷狄」，\BookTitle{文章軌範}同，據\BookTitle{嘉祐集}改。}，終其身\ProperName{齊國}富強，諸侯敢不叛。\ProperName{管仲}死，\ProperName{豎刁}、\ProperName{易牙}、\ProperName{開方}用，\ProperName{桓公}薨於亂，五公子爭立，其禍蔓延，訖\ProperName{簡公}，\ProperName{齊}無寧歲。

夫功之成，非成於成之日，蓋必有所由起；禍之作，不作於作之日，亦必有所由兆。{則}\endnote{\BookTitle{觀止}作「故」，\BookTitle{文章軌範}同，據\BookTitle{嘉祐集}改。}\ProperName{齊}之治也，吾不曰\ProperName{管仲}，而曰\ProperName{鮑叔}；及其亂也，吾不曰\ProperName{豎刁}、\ProperName{易牙}、\ProperName{開方}，而曰\ProperName{管仲}。何則？\ProperName{豎刁}、\ProperName{易牙}、\ProperName{開方}三子，彼固亂人國者，顧其用之者，\ProperName{桓公}也。夫有\ProperName{舜}而後知放四凶，有\ProperName{仲尼}而後知去\ProperName{少正卯}。彼\ProperName{桓公}何人也？顧其使\ProperName{桓公}得用三子者，\ProperName{管仲}也。

\ProperName{仲}之疾也，公問之相。當是時也，吾\endnote{\BookTitle{觀止}「吾」下有「意」字，\BookTitle{文章軌範}同，據\BookTitle{嘉祐集}刪。}以\ProperName{仲}且舉天下之賢者以對。而其言乃不過曰\ProperName{豎刁}、\ProperName{易牙}、\ProperName{開方}三子非人情，不可近而已。嗚呼！\ProperName{仲}以爲\ProperName{桓公}果能不用三子矣乎？\ProperName{仲}與\ProperName{桓公}處幾年矣，亦知\ProperName{桓公}之爲人矣乎？\ProperName{桓公}聲不絕於耳，色不絕於目，而非三子者則無以遂其欲。彼其初之所以不用者，徒以有\ProperName{仲}焉耳。一日無\ProperName{仲}，則三子者，可以彈冠而相慶矣。\ProperName{仲}以爲將死之言，可以縶\ProperName{桓公}之手足耶？夫\ProperName{齊國}不患有三子，而患無\ProperName{仲}。有\ProperName{仲}則三子者，三匹夫耳。不然，天下豈少三子之徒？雖\ProperName{桓公}幸而聽\ProperName{仲}，誅此三人，而其餘者，\ProperName{仲}能悉數而去之耶？嗚呼！\ProperName{仲}可謂不知本者矣！因\ProperName{桓公}之問，舉天下之賢者以自代，則\ProperName{仲}雖死，而\ProperName{齊國}未爲無\ProperName{仲}也，夫何患？三子者不言可也。

五伯莫盛於\ProperName{桓}、\ProperName{文}。\ProperName{文公}之才不過\ProperName{桓公}，其臣又皆不及\ProperName{仲}。\ProperName{靈公}之虐不如\ProperName{孝公}之寬厚，\ProperName{文公}死，諸侯不敢叛\ProperName{晉}，\ProperName{晉}襲\ProperName{文公}之餘威，得爲諸侯之盟主者百有餘年。何者？其君雖不肖，而尚有老成人焉。\ProperName{桓公}之薨也，一亂塗地。無惑也，彼獨恃一\ProperName{管仲}，而\ProperName{仲}則死矣。夫天下未嘗無賢者，蓋有有臣而無君者矣。\ProperName{桓公}在焉，而曰天下不復有\ProperName{管仲}者，吾不信也。\ProperName{仲}之書有記其將死，論\ProperName{鮑叔}、\ProperName{賓胥無}之爲人，且各疏其短，是其心以爲是數子者皆不足以託國；而又逆知其將死，則其書誕謾不足信也。

吾觀\ProperName{史鰌}以不能進\ProperName{蘧伯玉}而退\ProperName{彌子瑕}，故有身後之諫，\ProperName{蕭何}且死，舉\ProperName{曹參}以自代：大臣之用心，固宜如此也。夫國以一人興，以一人亡，賢者不悲其身之死，而憂其國之衰。故必復有賢者而後可以死。彼\ProperName{管仲}者，何以死哉！

\theendnotes

\section[辨姦論\quad{\small 蘇洵}]{{\normalsize 蘇洵}\quad 辨姦論}
事有必至，理有固然，惟天下之靜者乃能見微而知著。月暈而風，礎潤而雨，人人知之。人事之推移，理勢之相因，其疎闊而難知，變化而不可測者，孰與天地陰陽之事，而賢者有不知，其故何也？好惡亂其中而利害奪其外也。

昔者\ProperName{山巨源}見\ProperName{王衍}曰：「誤天下蒼生者，必此人也。」\ProperName{郭汾陽}見\ProperName{盧杞}曰：「此人得志，吾子孫無遺類矣。」自今而言之，其理固有可見者。以吾觀之，\ProperName{王衍}之爲人，容貌言語固有以欺世而盜名者，然不忮不求，與物浮沉，使\ProperName{晉}無\ProperName{惠帝}，僅得中主，雖\ProperName{衍}百千，何從而亂天下乎？\ProperName{盧杞}之姦，固足以敗國，然而不學無文，容貌不足以動人，言語不足以眩世，非\ProperName{德宗}之鄙暗，亦何從而用之？由是言之，二公之料二子，亦容有未必然也。

今有人口誦\ProperName{孔}、\ProperName{老}之言，身履\ProperName{夷}、\ProperName{齊}之行，收召好名之士、不得志之人，相與造作言語，私立名字，以爲\ProperName{顏淵}、\ProperName{孟軻}復出，而陰賊險狠與人異趣，是\ProperName{王衍}、\ProperName{盧杞}合而爲一人也，其禍豈可勝言哉？夫面垢不忘洗，衣垢不忘澣，此人之至情也。今也不然，衣臣虜之衣，食犬彘之食，囚首喪面而談\BookTitle{詩}、\BookTitle{書}，此豈其情也哉？凡事之不近人情者，鮮不爲大姦慝，\ProperName{豎刁}、\ProperName{易牙}、\ProperName{開方}是也。以蓋世之名而濟其未形之患，雖有願治之主、好賢之相，猶將舉而用之，則其爲天下患必然而無疑者，非特二子之比也。

\ProperName{孫子}曰：「善用兵者無赫赫之功。」使斯人而不用也，則吾言爲過，而斯人有不遇之歎，孰知其禍之至於此哉？不然，天下將被其禍，而吾獲知言之名，悲夫！

\section[心術\quad{\small 蘇洵}]{{\normalsize 蘇洵}\quad 心術}
爲將之道，當先治心，\ProperName{泰山}崩於前而色不變，麋鹿興於左而目不瞬，然後可以制利害，可以待敵。

凡兵上義；不義，雖利勿動。非一動之爲害，而他日將有所不可措手足也。夫惟義可以怒士，士以義怒，可與百戰。

凡戰之道，未戰養其財，將戰養其力，既戰養其氣，既勝養其心。謹烽燧，嚴斥堠，使耕者無所顧忌，所以養其財；豐犒而優游之，所以養其力；小勝益急，小挫益厲，所以養其氣；用人不盡其所欲爲，所以養其心。故士常蓄其怒、懷其欲而不盡。怒不盡則有餘勇，欲不盡則有餘貪，故雖幷天下而士不厭兵。此\ProperName{黃帝}之所以七十戰而兵不殆也。不養其心，一戰而勝，不可用矣。

凡將欲智而嚴，凡士欲愚。智則不可測，嚴則不可犯，故士皆委己而聽命，夫安得不愚？夫惟士愚，而後可與之皆死。

凡兵之動，知敵之主，知敵之將，而後可以動於險。\ProperName{鄧艾}縋兵於\ProperName{蜀}中，非\ProperName{劉禪}之庸則百萬之師可以坐縛。彼固有所侮而動也。故古之賢將，能以兵嘗敵，而又以敵自嘗，故去就可以決。

凡主將之道，知理而後可以舉兵，知勢而後可以加兵，知節而後可以用兵。知理則不屈，知勢則不沮，知節則不窮。見小利不動，見小患不避，小利小患不足以辱吾技也，夫然後可以支大利大患。夫惟養技而自愛者，無敵於天下。故一忍可以支百勇，一靜可以制百動。

兵有長短，敵我一也。敢問吾之所長，吾出而用之，彼將不與吾校；吾之所短，吾蔽而置之，彼將強與吾角，奈何？曰：吾之所短，吾抗而暴之，使之疑而卻；吾之所長，吾陰而養之，使之狎而墮其中。此用長短之術也。

善用兵者，使之無所顧、有所恃。無所顧，則知死之不足惜；有所恃，則知不至於必敗。尺箠當猛虎，奮呼而操擊，徒手遇蜥蜴，變色而卻步：人之情也。知此者，可以將矣。袒裼而按劍，則\ProperName{烏獲}不敢逼；冠胄衣甲，據兵而寢，則童子彎弓殺之矣。故善用兵者，以形固。夫能以形固，則力有餘矣。

\section[張益州畫像記\quad{\small 蘇洵}]{{\normalsize 蘇洵}\quad\ProperName{張益州}畫像記}
\ProperName{至和}元年秋，\ProperName{蜀}人傳言有寇至{邊}，邊軍夜呼\endnote{\BookTitle{觀止}「寇至」下重「邊」字，一屬上讀，作「有寇至邊，邊軍夜呼」，\BookTitle{崇古文訣}、\BookTitle{方與覽勝}同。據\BookTitle{嘉祐集}刪。}，野無居人，妖言流聞，京師震驚。方命擇帥，天子曰：「毋養亂，毋助變。眾言朋興，朕志自定。外亂不{作}\endnote{\BookTitle{觀止}作「足」，據各本改。}，變且中起。不可以文令\endnote{\BookTitle{觀止}「不可以文令」上有「既」字，\BookTitle{崇古文訣}\BookTitle{方與覽勝}同，據\BookTitle{嘉祐集}刪。}，又不可以武競，惟朕一二大吏，孰爲能處茲文武之間，其命往撫朕師？」乃推曰：「\ProperName{張公}\ProperName{方平}其人。」天子曰：「然。」公以親辭，不可，遂行。冬十一月至\ProperName{蜀}。至之日，歸屯軍，撤守備，使謂郡縣：「寇來在吾，無爾勞苦。」明年正月朔旦，\ProperName{蜀}人相慶如他日，遂以無事。% 嘉祐集上句無「邊」字；觀止作：外亂不「足」；嘉祐集無「既」字

又明年正月，相告留公像於\ProperName{凈眾寺}，公不能禁。\ProperName{眉陽}\ProperName{蘇洵}言於眾曰：「未亂，易治也；既亂，易治也。有亂之萌，無亂之形，是謂將亂。將亂難治，不可以有亂急，亦不可以無亂弛。是惟元年之秋，如器之欹，未墜於地。惟爾\ProperName{張公}，安坐於其旁，顏色不變，徐起而正之。既正，油然而退，無矜容，爲天子牧小民不倦。惟爾\ProperName{張公}，爾繄以生，惟爾父母。且公嘗爲我言：『民無常性，惟上所待。人皆曰\ProperName{蜀}人多變，於是待之以待盜賊之意，而繩之以繩盜賊之法，重足屏息之民，而以碪斧令。於是民始忍以其父母妻子之所仰賴之身，而棄之於盜賊，故每每大亂。夫約之以禮，驅之以法，惟\ProperName{蜀}人爲易。至於急之而生變，雖\ProperName{齊}、\ProperName{魯}亦然。吾以\ProperName{齊}、\ProperName{魯}待\ProperName{蜀}人，而\ProperName{蜀}人亦自以\ProperName{齊}、\ProperName{魯}之人待其身。若夫肆意於法律之外，以威劫{齊}民，吾不忍爲也。』嗚呼！愛\ProperName{蜀}人之深，待\ProperName{蜀}人之厚，自公而前，吾未始見也。」皆再拜稽首曰：「然。」\ProperName{蘇洵}又曰：「公之恩在爾心，爾死在爾子孫，其功業在史官，無以像爲也。且公意不欲，如何？」皆曰：「公則何事於斯？雖然，於我心有不釋焉。今夫平居聞一善，必問其人之姓名與其鄰里之所在，以至於其長短大小美惡之狀，甚者或詰其平生所嗜好，以想見其爲人，而史官亦書之於其傳。意使天下之人，思之於心，則存之於目。存之於目，故其思之於心也固。由此觀之，像亦不爲無助。」\ProperName{蘇洵}無以詰，遂爲之記。

公，\ProperName{南京}人，爲人慷慨有大節，以度量雄天下。天下有大事，公可屬。系之以詩曰：

\begin{quote}
    天子在祚，歲在甲午。西人傳言，有寇在垣。庭有武臣，謀夫如雲。天子曰嘻，命我\ProperName{張公}。公來自東，旗纛舒舒。西人聚觀，于巷于途。謂公暨暨，公來于于。公謂西人：安爾室家，無敢或訛。訛言不祥，往即爾常。春爾條桑，秋爾滌場。西人稽首，公我父兄。公在西囿，草木駢駢。公宴其僚，伐鼓淵淵。西人來觀，祝公萬年。有女娟娟，閨闥閑閑。有童哇哇，亦既能言。昔公未來，期汝棄捐。禾麻芃芃，倉庾崇崇。嗟我婦子，樂此歲豐。公在朝廷，天子股肱。天子曰歸，公敢不承？作堂嚴嚴，有廡有庭。公像在中，朝服冠纓。西人相告，無敢逸荒。公歸京師，公像在堂。
\end{quote}
\vspace{-1em}
\theendnotes

\section[刑賞忠厚之至論\quad{\small 蘇軾}]{{\normalsize 蘇軾}\quad 刑賞忠厚之至論}
\ProperName{堯}、\ProperName{舜}、\ProperName{禹}、\ProperName{湯}、\ProperName{文}、\ProperName{武}、\ProperName{成}、\ProperName{康}之際，何其愛民之深，憂民之切，而待天下以君子長者之道也。有一善，從而賞之，又從而詠歌嗟歎之，所以樂其始而勉其終。有一不善，從而罰之，又從而哀矜懲創之，所以棄其舊而開其新。故其吁俞之聲，歡休慘戚，見於\ProperName{虞}、\ProperName{夏}、\ProperName{商}、\ProperName{周}之書。\ProperName{成}、\ProperName{康}既沒，\ProperName{穆王}立，而\ProperName{周}道始衰。然猶命其臣\ProperName{呂侯}，而告之以祥刑。其言憂而不傷，威而不怒，慈愛而能斷，惻然有哀憐無辜之心，故\ProperName{孔子}猶有取焉。

\BookTitle{傳}曰：「賞疑從與，所以廣恩也。罰疑從去，所以慎刑也。」當\ProperName{堯}之時，皋陶爲士，將殺人，\ProperName{皋陶}曰「殺之三」，\ProperName{堯}曰「宥之三」，故天下畏\ProperName{皋陶}執法之堅，而樂\ProperName{堯}用刑之寬。\ProperName{四岳}曰「\ProperName{鯀}可用」，\ProperName{堯}曰「不可，\ProperName{鯀}方命圮族」，既而曰「試之」。何\ProperName{堯}之不聽\ProperName{皋陶}之殺人，而從\ProperName{四岳}之用\ProperName{鯀}也？然則聖人之意，蓋亦可見矣。\BookTitle{書}曰：「罪疑惟輕，功疑惟重，與其殺不辜，寧失不經。」嗚呼，盡之矣。可以賞，可以無賞，賞之過乎仁。可以罰，可以無罰，罰之過乎義。過乎仁，不失爲君子；過乎義，則流而入於忍人。故仁可過也，義不可過也。古者賞不以爵祿，刑不以刀鋸。賞以爵祿，是賞之道，行於爵祿之所加，而不行於爵祿之所不加也。刑之以刀鋸，是刑之威，施於刀鋸之所及，而不施於刀鋸之所不及也。先王知天下之善不勝賞，而爵祿不足以勸也，知天下之惡不勝刑，而刀鋸不足以裁也，是故疑則舉而歸之於仁，以君子長者之道待天下，使天下相率而歸於君子長者之道，故曰忠厚之至也。

\BookTitle{詩}曰：「君子如祉，亂庶遄已。君子如怒，亂庶遄沮。」夫君子之已亂，豈有異術哉？時其喜怒，而無失乎仁而已矣。\BookTitle{春秋}之義，立法貴嚴，而責人貴寬。因其褒貶之義以制賞罰，亦忠厚之至也。

\section[范增論\quad{\small 蘇軾}]{{\normalsize 蘇軾}\quad\ProperName{范增}論}
\ProperName{漢}用\ProperName{陳平}計，間疏\ProperName{楚}君臣。\ProperName{項羽}疑\ProperName{范增}與\ProperName{漢}有私，稍奪其權。\ProperName{增}大怒曰：「天下事大定矣，君王自爲之，願賜骸骨歸卒伍！」歸未至\ProperName{彭城}，疽發背死。

\ProperName{蘇子}曰：\ProperName{增}之去，善矣，不去，\ProperName{羽}必殺\ProperName{增}，獨恨其不{早}耳。然則當以何事去？\ProperName{增}勸\ProperName{羽}殺\ProperName{沛公}，\ProperName{羽}不聽，終以此失天下：當於是去耶？曰：否。\ProperName{增}之欲殺\ProperName{沛公}，人臣之分也，\ProperName{羽}之不殺，猶有君人之度也，\ProperName{增}曷爲以此去哉？\BookTitle{易}曰：「知幾其神乎」，\BookTitle{詩}曰：「相彼雨雪，先集維霰。」\ProperName{增}之去，當以\ProperName{羽}殺\ProperName{卿子冠軍}時也。\ProperName{陳涉}之得民也，以\ProperName{項燕}、\ProperName{扶蘇}；\ProperName{項氏}之興也，以立\ProperName{楚懷王}孫\ProperName{心}。而諸侯叛之也，以弒\ProperName{義帝}也。且\ProperName{義帝}之立，\ProperName{增}爲謀主矣，\ProperName{義帝}之存亡，豈獨爲\ProperName{楚}之盛衰，亦\ProperName{增}之所與同禍福也，未有\ProperName{義帝}亡而\ProperName{增}獨能久存者也。\ProperName{羽}之殺\ProperName{卿子冠軍}也，是弒\ProperName{義帝}之兆也。其弒\ProperName{義帝}，則疑\ProperName{增}之本也，豈必待\ProperName{陳平}哉！物必先腐也而後蟲生之，人必先疑也而後讒入之，\ProperName{陳平}雖智，安能間無疑之主哉？吾嘗論\ProperName{義帝}，天下之賢主也。獨遣\ProperName{沛公}入關而不遣\ProperName{項羽}，識\ProperName{卿子冠軍}於稠人之中，而擢以爲上將，不賢而能如是乎？\ProperName{羽}既矯殺\ProperName{卿子冠軍}，\ProperName{義帝}必不能堪，非\ProperName{羽}殺帝，則帝殺\ProperName{羽}，不待智者而後知也。\ProperName{增}始勸\ProperName{項梁}立\ProperName{義帝}，諸侯以此服從，中道而弒之，非\ProperName{增}之意也。夫豈獨非其意，將必力爭而不聽也。不用其言，殺其所立，\ProperName{羽}之疑\ProperName{增}必自是始矣。方\ProperName{羽}殺\ProperName{卿子冠軍}，\ProperName{增}與\ProperName{羽}比肩而事\ProperName{義帝}，君臣之分未定也。爲\ProperName{增}計者，力能誅\ProperName{羽}則誅之，不能則去之，豈不毅然大丈夫也哉？\ProperName{增}年已七十，合則留，不合則去，不以此時明去就之分，而欲依\ProperName{羽}以成功名，陋矣。雖然，\ProperName{增}，\ProperName{高帝}之所畏也，\ProperName{增}不去，\ProperName{項羽}不亡。嗚呼，\ProperName{增}亦人傑也哉！

\section[留侯論\quad{\small 蘇軾}]{{\normalsize 蘇軾}\quad\ProperName{留侯}論}
古之所謂豪傑之士者，必有過人之節。人情有所不能忍者，匹夫見辱，拔劍而起，挺身而鬬，此不足爲勇也。天下有大勇者，卒然臨之而不驚，無故加之而不怒，此其所挾持者甚大，而其志甚遠也。

夫\ProperName{子房}授書於圯上之老人也，其事甚怪，然亦安知其非\ProperName{秦}之世有隱君子者出而試之？觀其所以微見其意者，皆聖賢相與警戒之義，而世不察，以爲鬼物，亦已過矣。且其意不在書。

當\ProperName{韓}之亡，\ProperName{秦}之方盛也，以刀鋸鼎鑊待天下之士，其平居無{罪}\endnote{\BookTitle{觀止}作「事」，\BookTitle{文章軌範}同，據各本改。}夷滅者，不可勝數。雖有\ProperName{賁}、\ProperName{育}，無所{復}\endnote{\BookTitle{觀止}作「獲」，據各本改。}施。夫持法太急者，其鋒不可犯，而其勢未可乘。\ProperName{子房}不忍忿忿之心，以匹夫之力，而逞於一擊之間。當此之時，\ProperName{子房}之不死者，其間不能容髪，蓋亦已危矣。千金之子，不死於盜賊。何者？其身之可愛\endnote{\BookTitle{觀止}「其身」下無「之」字，\BookTitle{文章軌范}、\BookTitle{文章辨體彙選}同，據各本補。}，而盜賊之不足以死也。\ProperName{子房}以蓋世之才，不爲\ProperName{伊尹}、\ProperName{太公}之謀，而特出於\ProperName{荊軻}、\ProperName{聶政}之計，以僥幸於不死，此固圯上老人所爲深惜者也。是故倨傲鮮腆而深折之。彼其能有所忍也，然後可以就大事。故曰：「孺子可教也。」% 诸本作「罪」，文章軌範作作「事」；觀止「無所獲施」；諸本作「其身之可愛」，文章軌范作「其身可愛」

\ProperName{楚莊王}伐\ProperName{鄭}，\ProperName{鄭伯}肉袒牽羊以迎。\ProperName{莊王}曰：「其{君}\endnote{\BookTitle{觀止}作「主」，據各本改。}能下人，必能信用其民矣。」遂舍之。\ProperName{勾踐}之困於\ProperName{會稽}，而歸臣妾於\ProperName{吳}者，三年而不倦。且夫有報人之志，而不能下人者，是匹夫之剛也。夫老人者，以爲\ProperName{子房}才有餘，而憂其度量之不足，故深折其少年剛銳之氣，使之忍小忿而就大謀。何則？非有平生之素，卒然相遇於草野之間，而命以僕妾之役，油然而不怪者，此固\ProperName{秦皇}之所不能驚，而\ProperName{項籍}之所不能怒也。% 觀止：其主能下人

觀夫\ProperName{高祖}之所以勝，而\ProperName{項籍}之所以敗者，在能忍與不能忍之間而已矣。\ProperName{項籍}惟不能忍，是以百戰百勝，而輕用其鋒。\ProperName{高祖}忍之，養其全鋒而待其{弊}，此\ProperName{子房}教之也。當\ProperName{淮陰}破\ProperName{齊}而欲自王，\ProperName{高祖}發怒，見於詞色。由此觀之，猶有剛強不{能}忍之氣\endnote{\BookTitle{觀止}「忍」上有「能」字，\BookTitle{文章軌範}、\BookTitle{經濟類編}、\BookTitle{文章辨體彙選}同，據各本刪。}，非\ProperName{子房}其誰全之？% 觀止作「敝」；諸本作「不忍之氣」，文章軌範「不能忍之氣」

\ProperName{太史公}疑\ProperName{子房}以爲魁梧奇偉，而其狀貌乃如婦人女子，不稱其志氣。嗚呼，此其所以爲\ProperName{子房}歟！

\theendnotes

\section[賈誼論\quad{\small 蘇軾}]{{\normalsize 蘇軾}\quad\ProperName{賈誼}論}
非才之難，所以自用者實難。惜乎\ProperName{賈生}王者之佐，而不能自用其才也。夫君子之所取者遠，則必有所待；所就者大，則必有所忍。古之賢人，皆有可致之才，而卒不能行其萬一者，未必皆其時君之罪，或者其自取也。

愚觀\ProperName{賈生}之論，如其所言，雖\ProperName{三代}何以遠過。得君如\ProperName{漢文}，猶且以不用死，然則是天下無\ProperName{堯}、\ProperName{舜}，終不可以有所爲耶？\ProperName{仲尼}聖人，歷試於天下，苟非大無道之國，皆欲勉強扶持，庶幾一日得行其道。將之\ProperName{荊}，先之以\ProperName{冉有}，申之以\ProperName{子夏}。君子之欲得其君，如此其勤也。\ProperName{孟子}去\ProperName{齊}，三宿而後出\ProperName{晝}，猶曰「王其庶幾召我」。君子之不忍棄其君，如此其厚也。\ProperName{公孫丑}問曰：「夫子何爲不豫？」\ProperName{孟子}曰：「方今天下，舍我其誰哉！而吾何爲不豫？」君子之愛其身，如此其至也。夫如此而不用，然後知天下之果不足與有爲，而可以無憾矣。若\ProperName{賈生}者，非\ProperName{漢文}之不用\endnote{\BookTitle{觀止}作「不能用」，據各本刪。}\ProperName{生}，\ProperName{生}之不能用\ProperName{漢文}也。% 古文觀止作「不能用」

夫\ProperName{絳侯}親握天子璽，而授之\ProperName{文帝}；\ProperName{灌嬰}連兵數十萬，以決\ProperName{劉}、\ProperName{呂}之雄雌。又皆\ProperName{高帝}之舊將。此其君臣相得之分，豈特父子骨肉手足哉？\ProperName{賈生}，\ProperName{洛陽}之少年，欲使其一朝之間，盡棄其舊而謀其新，亦已難矣。爲\ProperName{賈生}者，上得其君，下得其大臣，如\ProperName{絳}、\ProperName{灌}之屬，優游浸漬而深交之，使天子不疑，大臣不忌，然後舉天下而唯吾之所欲爲，不過十年，可以得志。安有立談之間，而遽爲人痛哭哉？觀其過\ProperName{湘}，爲賦以弔\ProperName{屈原}，{紆鬱憤悶}\endnote{\BookTitle{觀止}作「縈紆鬱悶」，據各本改。}，趯然有遠舉之志；其後卒以自傷哭泣，至於夭絕。是亦不善處窮者也。夫謀之一不見用，安知終不復用也\endnote{\BookTitle{觀止}「安知」上有「則」字，據各本刪。}。不知默默以待其變，而自殘至此。嗚呼！\ProperName{賈生}志大而量小，才有餘而識不足也。% 「紆鬱憤悶」：觀止作「縈紆鬱悶」；觀止作：則安知

古之人有高世之才，必有遺俗之累。是故非聰明睿哲不惑之主，則不能全其用。古今稱\ProperName{苻堅}得\ProperName{王猛}於草茅之中，一朝盡斥去其舊臣，而與之謀。彼其匹夫略有天下之半，其以此哉！

愚深悲\ProperName{{賈}生}\endnote{\BookTitle{觀止}脱「賈」字，據各本補。}之志，故備論之。亦使人君得如\ProperName{賈生}之臣，則知其有狷介之操，一不見用，則憂傷病沮，不能復振；而爲\ProperName{賈生}者，亦慎其所發哉！% 觀止脱「賈」字

\theendnotes

\section[鼂錯論\quad{\small 蘇軾}]{{\normalsize 蘇軾}\quad\ProperName{鼂錯}論}
天下之患，最不可爲者，名爲治平無事，而其實有不測之憂。坐觀其變，而不爲之所，則恐至於不可救。起而強爲之，則天下狃於治平之安，而不吾信。唯仁人君子豪傑之士，爲能出身爲天下犯大難，以求成大功。此固非勉強朞月之間，而苟以求名者之所能也。天下治平，無故而發大難之端，吾發之，吾能收之，然後有{以}辭於天下\endnote{\BookTitle{觀止}無「以」字，作「有辭於天下」，\BookTitle{文章軌範}同，據今校本\BookTitle{蘇軾文集}改。}。事至，而循循焉欲去之，使他人任其責，則天下之禍，必集於我。% 觀止作「有辭於天下」

昔者\ProperName{鼂錯}盡忠爲\ProperName{漢}，謀弱\ProperName{山東}之諸侯。山東諸侯並起以誅\ProperName{錯}爲名，而天子不察，以\ProperName{錯}爲說\endnote{\BookTitle{觀止}「說」上有「之」字，作「爲之說」，據各本改。}。天下悲\ProperName{錯}之以忠而受禍，不知\ProperName{錯}有以取之也。% 觀止作「爲之說」

古之立大事者，不惟有超世之才，亦必有堅忍不拔之志。昔\ProperName{禹}之治水，鑿\ProperName{龍門}，決\ProperName{大河}而放之海。方其功之未成也，蓋亦有潰冒衝突可畏之患，惟能前知其當然，事至不懼，而徐爲之所\endnote{\BookTitle{觀止}作「圖」，\BookTitle{文章軌範}同，據各本改。}，是以得至於成功。% 諸本作「徐爲之所」，

夫以七國之強，而驟削之，其爲變豈足怪哉！\ProperName{錯}不於此時捐其身，爲天下當大難之衝，而制\ProperName{吳}、\ProperName{楚}之命，乃爲自全之計，欲使天子自將，而己居守。且夫發七國之難者，誰乎？己欲求其名，安所逃其患。以自將之至危，與居守之至安，己爲難首，擇其至安，而遺天子以其至危，此忠臣義士所以憤惋而不平者也。當此之時，雖無\ProperName{袁盎}，\ProperName{{錯}}\endnote{\BookTitle{觀止}脱「錯」字，據各本補。}亦未免於禍。何者？己欲居守，而使人主自將，以情而言，天子固已難之矣。而重違其議，是以\ProperName{袁盎}之說，得行於其間。使\ProperName{吳}、\ProperName{楚}反，\ProperName{錯}以身任其危，日夜淬礪，東向而待之，使不至於累其君，則天子將恃之以爲無恐，雖有百\ProperName{袁盎}\endnote{\BookTitle{觀止}作「雖有百盎」，\BookTitle{文章軌範}同，據各本補。}，可得而間哉？%古文觀止脱「錯」字；雖有百盎：諸本作「雖有百袁盎」，文章軌範作「雖有百盎」

嗟夫！世之君子，欲求非常之功，則無務爲自全之計。使\ProperName{錯}自將而討\ProperName{吳}、\ProperName{楚}，未必無功。惟其欲自固其身，而天子不悅，奸臣得以乘其隙。\ProperName{錯}之所以自全者，乃其所以自禍與！

\theendnotes

% Proofed 25 June 2022
% Ref:
% - 歐陽脩全集, 中華書局(2001)
% - 嘉祐集, 上海古籍(1993)
% - 東坡志林, 中華書局(1981)
% - 蘇軾文集, 中華書局(1986)
% - 古文觀止, 中華書局(1959)