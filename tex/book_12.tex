
\section[送天台陳庭學序\quad{\small 宋濂}]{{\normalsize 宋濂}\quad 送\ProperName{天台}\ProperName{陳庭學}序}
西南山水，惟\ProperName{川}\ProperName{蜀}最奇。然去\ProperName{中州}萬里，陸有\ProperName{劍閣}棧道之險，水有\ProperName{瞿唐}、\ProperName{灩澦}之虞。跨馬行{篁}\endnote{\BookTitle{觀止}作「則」，據各本改。}竹間，山高者，累旬日不見其巓際；臨上而俯視，絕壑萬仞，杳莫測其所窮，肝膽爲之掉栗。水行，則江石悍利，波惡渦詭，舟一失{勢}\endnote{「失勢」：\BookTitle{文章辨體彙選}同，\BookTitle{宋學士全集}、\BookTitle{明文海}「失」下無「勢」字。}尺寸，輒糜碎土沉，下飽魚鼈。其難至如此，故非仕有力者，不可以遊；非材有文者，縱遊無所得；非壯彊者，多老死於其地，嗜奇之士恨焉。

\ProperName{天台}\ProperName{陳}君\ProperName{庭學}，能爲詩，由中書左司掾，屢從大將北征，有勞，擢\ProperName{四川}都指揮司照磨，由水道至\ProperName{成都}。\ProperName{成都}，\ProperName{川}、\ProperName{蜀}之要地，\ProperName{揚子雲}、\ProperName{司馬相如}、\ProperName{諸葛武侯}之所居。英雄俊傑戰攻駐守之跡，詩人文士遊眺飲射、賦詠歌呼所，\ProperName{庭學}無不歷覽。既覽必發爲詩，以紀其景物時世之變，於是其詩益工。越三年，以例自免歸，會予於京師。其氣愈充，其語愈壯，其志意愈高，蓋得於山水之助者侈矣。

予甚自愧，方予少時，嘗有志於出遊天下，顧以學未成而不暇。及年壯可出，而四方兵起，無所投足。逮今聖主興而宇內定，極海之際，合爲一家，而予齒益加耄矣。欲如\ProperName{庭學}之遊，尚可得乎？然吾聞古之賢士，若\ProperName{顏回}、\ProperName{原憲}，皆坐守陋室，蓬蒿沒戶，而志意常充然，有若囊括於天地者。此其故何也？得無有出於山水之外者乎？\ProperName{庭學}其試歸而求焉。茍有所得，則以告予，予將不一愧而已也。 

\theendnotes 

\section[閲江樓記\quad{\small 宋濂}]{{\normalsize 宋濂}\quad \ProperName{閲江樓}記}
\ProperName{金陵}爲帝王之州，自\ProperName{六朝}迄於\ProperName{南唐}，類皆偏據一方，無以應山川之王氣。逮我皇帝定鼎於茲，始足以當之。由是聲教所暨，罔間朔南；存神穆清，與天同體。雖一豫一游，亦可爲天下後世法。京城之西北有\ProperName{獅子山}，自\ProperName{盧龍}蜿蜒而來，\ProperName{長江}如虹貫，蟠繞其下。上以其地雄勝，詔建樓於巔。與民同遊觀之樂，遂錫嘉名爲「閱江」云。

登覽之頃，萬象森列，千載之祕，一旦軒露。豈非天造地設，以俟{大}\endnote{\BookTitle{觀止}作「夫」，據各本改。}一統之君，而開千萬世之偉觀者歟？當風日清美，法駕幸臨，升其崇椒，凭闌遙矚，必悠然而動遐思。見\ProperName{江}\ProperName{漢}之朝宗，諸侯之述職，城池之高深，關阨之嚴固，必曰：「此朕櫛風沐雨，戰勝攻取之所致也。」\ProperName{中夏}之廣，益思有以保之。見波濤之浩蕩，風帆之下上，番舶接跡而來庭，蠻琛聯肩而入貢，必曰：「此朕德綏威服，覃及內外之所及也。」四{夷}\endnote{\BookTitle{觀止}作「陲」，據各本改。}之遠，益思有以柔之。見兩岸之間，四郊之上，耕人有炙膚皸足之煩，農女有捋桑行饁之勤，必曰：「此朕拔諸水火，而登於袵席者也。」萬方之民，益思有以安之。觸類而{推}\endnote{\BookTitle{觀止}作「思」，據各本改。}，不一而足。臣知斯樓之建，皇上所以發舒精神，因物興感，無不寓其致治之思。奚止閱夫\ProperName{長江}而已哉！% 以俟「大」一統之君：觀止作「夫」; 觀止作「陲」; 觀止作「思」

彼\ProperName{臨春}、\ProperName{結綺}，非不華矣；\ProperName{齊雲}、\ProperName{落星}，非不高矣。不過樂管弦之淫響，藏\ProperName{燕}、\ProperName{趙}之艷姬。{一}\endnote{\BookTitle{觀止}作「不」，據各本改。}旋踵間而感慨係之，臣不知其爲何說也。雖然，\ProperName{長江}發源\ProperName{岷山}，委蛇七千餘里而始入海，白湧碧翻。\ProperName{六朝}之時，往往倚之爲天塹。今則南北一家，視爲安流，無所事乎戰爭矣。然則果誰之力歟？逢掖之士，有登斯樓而閱斯江者，當思聖德如天，蕩蕩難名，與\ProperName{神禹}疏鑿之功同一罔極。忠君報上之心，其有不油然而興耶？% 觀止作「不」; 觀止作「功」

臣不敏，奉旨撰記，故上推宵旰圖治之{切}\endnote{\BookTitle{觀止}作「功」，據各本改。}者，勒諸貞珉。他若留連光景之辭，皆略而不陳，懼褻也。% 

\theendnotes

\section[司馬季主論卜\quad{\small 劉基}]{{\normalsize 劉基}\quad \ProperName{司馬季主}論卜}
\ProperName{東陵侯}既廢，過\ProperName{司馬季主}而卜焉。\ProperName{季主}曰：「君侯何卜也？」\ProperName{東陵侯}曰：「久臥者思起，久蟄者思啟，久懣者思嚏。吾聞之：『蓄極則洩，閟極則達，熱極則風，壅極則通。一冬一春，靡屈不伸；一起一伏，無往不復。』僕竊有疑，願受教焉！」\ProperName{季主}曰：「若是，則君侯已喻之矣，又何卜爲？」\ProperName{東陵侯}曰：「僕未究其奧也，願先生卒教之」。\ProperName{季主}乃言曰：「嗚呼！天道何親？惟德之親。鬼神何靈？因人而靈。夫蓍枯草也，龜枯骨也，物也。人靈於物者也，何不自聽而聽於物乎？且君侯何不思昔者也？有昔者必有今日。是故碎瓦頹垣，昔日之歌樓舞館也；荒榛斷梗，昔日之瓊蕤玉樹也；露{蛬}\endnote{\BookTitle{觀止}作「蠶」，據\BookTitle{郁離子}改。}風蟬，昔日之鳳笙龍笛也；鬼燐螢火，昔日之金{釭}\endnote{\BookTitle{觀止}作「缸」，據\BookTitle{郁離子}改。}華燭也；秋荼春薺，昔日之象白駝峰也；丹楓白荻，昔日之\ProperName{蜀}錦\ProperName{齊}紈也。昔日之所無，今日有之不爲過；昔日之所有，今日無之不爲不足。是故一晝一夜，華開者謝；{一秋一春}\endnote{\BookTitle{觀止}作「一春一秋」，據\BookTitle{郁離子}改。}，物故者新。激湍之下必有深潭，高丘之下必有浚谷，君侯亦知之矣，何以卜爲？」% 觀止作「蠶」;  觀止作「缸」 ; 觀止作「一春一秋」

\theendnotes

\section[賣柑者言\quad{\small 劉基}]{{\normalsize 劉基}\quad 賣柑者言}
\ProperName{杭}有賣果者，善藏柑，涉寒暑不潰。出之燁然，玉質而金色。{剖其中}，乾若敗絮。\endnote{\BookTitle{誠意伯文集}原作：「置於市，賈十倍，人争鬻之。予貿得其一，剖之如有烟撲口鼻，視其中，則乾若敗絮。」}予怪而問之曰：「若所市於人者，將以實籩豆，奉祭祀，供賓客乎？將衒外以惑愚瞽{也}\endnote{\BookTitle{觀止}作「乎」，據各本改。}。甚矣哉，爲欺也。」

賣者笑曰：「吾業是有年矣，{吾頼是}以食吾軀\endnote{\BookTitle{觀止}「賴」上有「業」字，作「吾業頼是以食吾軀」，\BookTitle{古今寓言}、\BookTitle{明文英華}同，據\BookTitle{誠意伯文集}、\BookTitle{明文海}改。}。吾售之，人取之，未{嘗}\endnote{\BookTitle{觀止}作「未聞」，\BookTitle{明文英華}同，據各本改。}有言，而獨不足子所乎？世之爲欺者不寡矣，而獨我也乎？吾子未之思也。今夫佩虎符、坐皋比者，洸洸乎干城之具也，果能授\ProperName{孫}、\ProperName{吳}之略耶？峨大冠、拖長紳者，昂昂乎廟堂之器也，果能建\ProperName{伊}、\ProperName{皋}之業耶？盜起而不知禦，民困而不知救，吏奸而不知禁，法斁而不知理，坐縻廩粟而不知恥。觀其坐高堂，騎大馬，醉醇醲而飫肥鮮者，孰不巍巍乎可畏，赫赫乎可象也？又何往而不金玉其外、敗絮其中也哉？今子是之不察，而以察吾柑。」

予默{然}\endnote{\BookTitle{觀止}作「默默」，\BookTitle{明文英華}同，據各本改。}無以應，退而思其言，類\ProperName{東方生}滑稽之流，豈其憤世嫉邪者耶，而託於柑以諷耶？% 誠意伯文集作「置於市，賈十倍，人争鬻之。予貿得其一，剖之如有烟撲口鼻，視其中，則乾若敗絮。」 ; 誠意伯文集作「也」; 觀止作「吾業頼是以食吾軀」不通。; 誠意伯文集作「未嘗」 ;誠意伯文集作「默然」

\theendnotes

\section[深慮論\quad{\small 方孝孺}]{{\normalsize 方孝孺}\quad 深慮論}
慮天下者常圖其所難，而忽其所易；備其所可畏，而遺其所不疑。然而禍常發於所忽之中，而亂常起於不足疑之事。豈其慮之未周與？蓋慮之所能及者，人事之宜然，而出於智力之所不及者，天道也。當\ProperName{秦}之世而滅{六}\endnote{\BookTitle{觀止}脱「六」字，據各本補。}諸侯，一天下，而其心以爲\ProperName{周}之亡在乎諸侯之彊耳。變封建而爲郡縣，方以爲兵革可不復用，天子之位可以世守。而不知\ProperName{漢帝}起隴畆之{匹夫}\endnote{\BookTitle{觀止}作「起隴畆之中」，據各本改。}，而卒亡\ProperName{秦}之社稷。\ProperName{漢}懲\ProperName{秦}之孤立，於是大建庶孽而爲諸侯。以爲同姓之親可以相繼而無變，而七國萌簒弑之謀。\ProperName{武}、\ProperName{宣}以後，稍剖析之而分其勢，以爲無事矣，而\ProperName{王莽}卒移\ProperName{漢}祚。\ProperName{光武}之懲\ProperName{哀}、\ProperName{平}，\ProperName{魏}之懲\ProperName{漢}，\ProperName{晉}之懲\ProperName{魏}，各懲其所由亡而爲之備，而其亡也，{皆出其}\endnote{\BookTitle{觀止}作「蓋出於」，據各本改。}所備之外。\ProperName{唐太宗}聞\ProperName{武氏}之殺其子孫，求人於疑似之際而除之，而\ProperName{武氏}日侍其左右而不悟。\ProperName{宋太祖}見\ProperName{五代}方鎮之足以制其君，盡釋其兵權，使力弱而易制，而不知子孫卒困於{夷狄}\endnote{\BookTitle{觀止}避諱作「敵國」。}。此其人皆有出人之智，{負}\endnote{\BookTitle{觀止}脱「負」字，據各本補。}蓋世之才，其於治亂存亡之幾，思之詳而備之審矣。慮切於此，而禍興於彼，終至於亂亡者，何哉？蓋智可以謀人，而不可以謀天。良醫之子多死於病，良巫之子多死於鬼。{彼}\endnote{\BookTitle{觀止}脱「彼」字，據各本補。}豈工於活人，而拙於{活己之子}哉\endnote{\BookTitle{觀止}作「謀子也哉」，據各本改。}？乃工於謀人，而拙於謀天也。古之聖人知天下後世之變，非智慮之所能周，非法術之所能制。不敢肆其私謀詭計，而唯積至誠，用大德，以結乎天心。使天眷其德，若慈母之保赤子而不忍釋。故其子孫雖有至愚不肖者足以亡國，而天{下}\endnote{「下」\BookTitle{觀止}作「卒」，據各本改，\BookTitle{明文海}作「亦」。}不忍遽亡之，此慮之遠者也。夫茍不能自結於天，而欲以區區之智籠絡當世之務，而必後世之無危亡，此理之所必無者也，而豈天道哉！% 滅「六」諸侯：觀止脱; 起隴畆之「匹夫」：觀止作「中」; 「皆出其」所備之外：觀止作「蓋出於」; 「夷狄」: 觀止作「敵國」; 「負」蓋世之才：觀止脱; 「彼」豈工於活人：觀止脱; 「活己之子哉」：觀止作「謀子也哉」; 天「下」不忍：觀止作「卒」

\theendnotes

\section[豫讓論\quad{\small 方孝孺}]{{\normalsize 方孝孺}\quad \ProperName{豫讓}論}
士君子立身事主，既名知己，則當竭盡知謀，忠告善道，銷患於未形，保治於未然，俾身全而主安。生爲名臣，死爲上鬼，垂光百世，照耀簡策，斯爲美也。茍遇知己，不能扶危於未亂之先，而乃捐軀殞命於既敗之後，釣名沽譽，眩世{駭}俗\endnote{\BookTitle{觀止}作「眩世炫俗」，據各本改。}。由君子觀之，皆所不取也。% 眩世「駭俗」：觀止作「炫俗」

蓋嘗因而論之，\ProperName{豫讓}臣事\ProperName{智伯}，及\ProperName{趙襄子}殺\ProperName{智伯}，\ProperName{讓}爲之報仇，聲名烈烈，雖愚夫愚婦莫不知其爲忠臣義士也。嗚呼！\ProperName{讓}之死固忠矣！惜乎處死之道有未忠者存焉。何也？觀其漆身吞炭，謂其友曰：「凡吾所爲者極難，將以愧天下後世之爲人臣而懷二心者也。」謂非忠可乎？及觀斬{劍}三躍\endnote{\BookTitle{觀止}作「斬衣三躍」，\BookTitle{明文英華}同，據\BookTitle{遜志齋集}改。下同。}，\ProperName{襄子}責以不死於\ProperName{中行氏}，而獨死於\ProperName{智伯}，\ProperName{讓}應曰：「\ProperName{中行氏}以眾人待我，我故以眾人報之。\ProperName{智伯}以國士待我，我故以國士報之。」即此而論，\ProperName{讓}有餘憾矣。% 斬「劍」三躍：觀止作「衣」, 下同。

\ProperName{段規}之事\ProperName{韓康}，\ProperName{任章}之事\ProperName{魏獻}，未聞以國士待之也。而\ProperName{規}也、\ProperName{章}也，力勸其主從\ProperName{智伯}之請，與之地，以驕其志而速其亡也。\ProperName{絺疵}之事\ProperName{智伯}亦未嘗以國士待之也，而\ProperName{疵}能察\ProperName{韓}、\ProperName{魏}之情以諫\ProperName{智伯}，雖不用其言以至滅亡，而\ProperName{疵}之知謀忠告已無愧於心也。\ProperName{讓}既自謂\ProperName{智伯}待以國士矣，國士濟國之事也。當伯請地無厭之日，縱欲荒{棄}\endnote{\BookTitle{觀止}作「暴」，\BookTitle{明文英華}同，據\BookTitle{遜志齋集}改。}之時，爲\ProperName{讓}者正宜陳力就列，諄諄然而告之曰：「諸侯大夫各{受}\endnote{\BookTitle{觀止}作「安」，據各本改。}分地，無相侵奪，古之制也。今無故而取地於人，人不與而吾之忿心必生，與之則吾之驕心以起。忿必爭，爭必敗，驕必傲，傲必亡。」諄切懇告\endnote{\BookTitle{觀止}作「諄切懇至」，據各本改。}，諫不從，再諫之，再諫不從，三諫之，三諫不從，移其伏劍之死。死於是日，伯雖頑冥不靈，感其至誠，庶幾復悟。和\ProperName{韓}\ProperName{魏}，釋\ProperName{趙}圍，保全\ProperName{智}宗，守其祭祀。若然，則\ProperName{讓}雖死猶生也，豈不勝於斬{劍}而死乎？\ProperName{讓}於此時，曾無一語開悟主心，視伯之危亡，猶\ProperName{越人}視\ProperName{秦人}之肥瘠也。袖手旁觀，坐待成敗，國士之報曾若是乎？\ProperName{智伯}既死，而乃不勝血氣之悻悻，甘自附於刺客之流，何足道哉！何足道哉！% 絺疵：觀止作「郄疵」; 縱欲荒「棄」之時：觀止作荒「暴」; 各「受」分地：觀止作「安」; 諄切懇「告」：觀止作「至」

雖然，以國士而論，\ProperName{豫讓}固不足以當矣。彼朝爲仇敵，暮爲君臣，靦然而自得者，又\ProperName{讓}之罪人也。噫！

\theendnotes

\section[親政篇\quad{\small 王鏊}]{{\normalsize 王鏊}\quad 親政篇}
\BookTitle{易}之\BookTitle{泰}曰：「上下交，而其志同。」其\BookTitle{否}曰：「上下不交，而天下無邦。」蓋上之情達於下，下之情達於上，上下一體，所以爲泰。\endnote{今校本\BookTitle{王鏊集}及\BookTitle{震澤集}「所以爲泰」下原有「上之情壅閼而不得下達」，\BookTitle{觀止}無。\BookTitle{觀止}本篇從\BookTitle{文章辨體彙選}、\BookTitle{皇明疏钞}、\BookTitle{明文海}所本，下同，僅注\BookTitle{震澤集}文。}下之情壅閼而不得上聞，上下間隔雖有國{而}\endnote{\BookTitle{震澤集}作「如」。}無國矣，所以爲否也。交則泰，不交則否，自古皆然。而不交之弊，未有如近世之甚者。君臣相見，止於視朝數刻。上下之間，章奏批答相闗接，刑名法度相維持而已。非獨沿襲故事，亦其地勢使然，何也？國家常朝於\ProperName{奉天門}，未嘗一日廢，可謂勤矣。然堂陛懸絶，威儀赫奕，御史糾儀，鴻臚舉不如法，通政司引奏，上特{視}\endnote{\BookTitle{震澤集}作「是」。}之。謝恩見辭，惴惴而退。上何嘗{治}\endnote{\BookTitle{震澤集}作「問」。}一事？下何嘗進一言哉？此無他，地勢懸絶。所謂堂上，遠於萬里。雖欲言，無由言也。% 震澤集「所以爲泰」下原有「上之情壅閼而不得下達」; 震澤集作「如」; 震澤集作「是」; 震澤集作「問」; 

愚以爲欲上下之交，莫若復古内朝之法。蓋\ProperName{周}之時，有三朝：庫門之外{爲正朝}，詢謀大臣在焉\endnote{\BookTitle{震澤集}作「庫門之外爲外朝，詢大事在焉」}；路門之外爲治朝，日視朝在焉；路門之内曰内朝，亦曰燕朝。\BookTitle{玉藻}云：「君日出而視朝，退適路寝聽政。」蓋視朝而見羣臣，所以正上下之分；聽政而適路寝，所以通遠近之情。\ProperName{漢}制大司馬，左、右、前、後将軍，{侍中}散騎諸吏\endnote{\BookTitle{震澤集}「侍中」下有「散騎常侍」，作「侍中散騎常侍散騎諸吏」。}，爲中朝；丞相以下至六百石，爲外朝。\ProperName{唐}皇城之北，南三門曰\ProperName{承天}，元正、冬至受萬國之朝貢，則御焉，蓋古之外朝也；其北曰\ProperName{太極門}，其{內}\endnote{\BookTitle{觀止}作「西」，據各本改。}曰\ProperName{太極殿}，朔望則坐而視朝，蓋古之正朝也；{又北曰}\endnote{\BookTitle{震澤集}「又北曰」下有「兩儀門其内曰」。}\ProperName{兩儀殿}，常日聽朝而視事，蓋古之内朝也。\ProperName{宋}時，常朝則\ProperName{文德殿}，五日一起居則\ProperName{垂拱殿}，正旦、冬至、聖節稱賀則\ProperName{大慶殿}，賜宴則\ProperName{紫宸殿}或\ProperName{集英殿}，試進士則\ProperName{崇政殿}。侍從以下，五日一員，上殿謂之輪對，則必入{陳}\endnote{\BookTitle{震澤集}無「陳」字。}時政利害。内殿引見，亦或賜坐，或免穿靴。蓋亦三朝之遺意焉。蓋天有三垣，天子象之：正朝，象太微也；外朝，象天市也；内朝，象紫微也，自古然矣。% 震澤集作「庫門之外爲外朝，詢大事在焉」; 震澤集「侍中」下有「散騎常侍」; 觀止作「西」; 震澤集「又北曰」下有「兩儀門其内曰」; 震澤集無「陳」字

國朝聖節、正旦、冬至、大朝會則\ProperName{奉天殿}，即古之正朝也；常日\endnote{\BookTitle{震澤集}作「朝」。}則\ProperName{奉天門}，即古之外朝也；而内朝獨缺。然非缺也，\ProperName{華蓋}、\ProperName{謹身}、\ProperName{武英}等殿豈非内朝之遺制乎？\ProperName{洪武}中如\ProperName{宋濓}、\ProperName{劉基}，\ProperName{永樂}以來如\ProperName{楊士奇}、\ProperName{楊榮}等日侍左右，大臣\ProperName{蹇義}、\ProperName{夏原吉}等常奏對便殿。于斯時也，豈有壅隔之患哉？今内朝未\endnote{\BookTitle{震澤集}作「罕」。}復，臨御常朝之後，人臣無復進見；三殿髙閟，鮮或窺焉，故上下之情壅而不通，天下之弊由是而積。\ProperName{孝宗}晩年深有慨於斯，屢召大臣於便殿，講論天下事，{方将}有爲\endnote{\BookTitle{震澤集}作「将大有爲」。}，而民之無禄，不及覩至治之美，天下至今以爲恨矣。% 常「日」則奉天門：震澤集作「朝」; 今内朝「未」復：震澤集作「罕」; 震澤集作「将大有爲」

惟陛下遠法\ProperName{聖祖}，近法\ProperName{孝宗}，盡剗近世壅隔之弊。常朝之外，即\ProperName{文華}、\ProperName{武英}{二殿}\endnote{\BookTitle{震澤集}無「二殿」二字，\BookTitle{皇明疏钞}無「二」字。}，倣古内朝之意，大臣三日或五日一次起居；侍從、臺諫各一員，上殿輪對；諸司有事咨决，上據所見決之；有難決者，與大臣面議之。不時引見羣臣。凡謝恩、辭見之類，皆得上殿陳奏。虚心而問之，和顔色而道之。如此，人人得以自盡。陛下雖身居九重，而天下之事燦然畢陳于前。外朝所以正上下之分，内朝所以通遠近之情。如此，豈有近世壅隔之弊哉？\ProperName{唐}、\ProperName{虞}之世，明目達聰，嘉言罔伏，野無遺賢，亦不過是而已。% 文華武英「二殿」：震澤集無「二殿」二字

\theendnotes

\section[尊經閣記\quad{\small 王守仁}]{{\normalsize 王守仁}\quad \ProperName{尊經閣}記}
經，常道也。其在於天謂之命，其賦於人謂之性，其主於身謂之心。心也，性也，命也，一也。通人物，達四海，塞天地，亙古今，無有乎弗具，無有乎弗同，無有乎或變者也。是常道也，其應乎感也，則爲惻隱，爲羞惡，爲辭讓，爲是非；其見於事也，則爲父子之親，爲君臣之義，爲夫婦之別，爲長幼之序，爲朋友之信。是惻隱也，羞惡也，辭讓也，是非也；是親也，義也，序也，別也，信也；{一也}\endnote{\BookTitle{觀止}脫「一也」，據各本補。}。皆所謂心也，性也，命也。通人物，達四海，塞天地，亙古今，無有乎弗具，無有乎弗同，無有乎或變者也，是常道也。{是常道也}\endnote{\BookTitle{觀止}脫下「是常道也」，據各本補。}，以言其陰陽消息之行焉\endnote{\BookTitle{觀止}作「消長之行」，「焉」字脫，據各本改，下同。}，則謂之\BookTitle{易}；以言其紀綱政事之施焉，則謂之\BookTitle{書}；以言其歌詠性情之發焉，則謂之\BookTitle{詩}；以言其條理節文之著焉，則謂之\BookTitle{禮}；以言其欣喜和平之生焉，則謂之\BookTitle{樂}；以言其誠僞邪正之辯焉，則謂之\BookTitle{春秋}。是陰陽消息之行也，以至於誠僞邪正之辯也，一也。皆所謂心也，性也，命也。通人物，達四海，塞天地，亙古今，無有乎弗具，無有乎弗同，無有乎或變者也，夫是之謂\BookTitle{六經}。\BookTitle{六經}者非他，吾心之常道也。故\BookTitle{易}也者，志吾心之陰陽消息者也；\BookTitle{書}也者，志吾心之紀綱政事者也；\BookTitle{詩}也者，志吾心之歌詠性情者也；\BookTitle{禮}也者，志吾心之條理節文者也；\BookTitle{樂}也者，志吾心之欣喜和平者也；\BookTitle{春秋}也者，志吾心之誠僞邪正者也。君子之於\BookTitle{六經}也，求之吾心之陰陽消息而時行焉，所以尊\BookTitle{易}也；求之吾心之紀綱政事而時施焉，所以尊\BookTitle{書}也；求之吾心之歌詠性情而時發焉，所以尊\BookTitle{詩}也；求之吾心之條理節文而時著焉，所以尊\BookTitle{禮}也；求之吾心之欣喜和平而時生焉，所以尊\BookTitle{樂}也；求之吾心之誠僞邪正而時辯焉，所以尊\BookTitle{春秋}也。蓋昔{者}\endnote{\BookTitle{觀止}脫「者」字，據各本補。}聖人之扶人極，憂後世，而述\BookTitle{六經}也，猶之富家者之父祖慮其產業庫藏之積，其子孫者或至於遺{忘}\endnote{\BookTitle{觀止}作「亡」，據各本改，下同。}散失，卒困窮而無以自全也，而記籍其家之所有以貽之，使之世守其產業庫藏之積而享用焉，以免於困窮之患。故\BookTitle{六經}者，吾心之記籍也，而\BookTitle{六經}之實則具於吾心；猶之產業庫藏之實積，種種色色，具存於其家。其記籍者，特名狀數目而已。而世之學者，不知求\BookTitle{六經}之實於吾心，而徒考索於影響之間，牽制於文義之末，硜硜然以爲是\BookTitle{六經}矣。是猶富家之子孫不務守視享用其產業庫藏之實積，日遺{忘}散失，至爲窶人丐夫，而猶囂囂然指其記籍曰：「斯吾產業庫藏之積也」，何以異於是！嗚呼！\BookTitle{六經}之學，其不明於世，非一朝一夕之故矣。尚功利，崇邪說，是謂亂經；習訓詁，傳記誦，沒溺於淺聞小見以塗天下之耳目，是謂侮經；侈淫辭，競詭辯，飾奸心，盜行逐世，壟斷而自以爲通經，是謂賊經。若是者，是幷其所謂記籍者而割裂棄毀之矣，寧復知所以爲尊經也乎！% 別也信也「一也」：觀止脫; 是常道也，「是常道也」：觀止脫; 陰陽「消息之行焉」：觀止作「消長之行」，「焉」字脫，下同。; 蓋昔「者」聖人：觀止脱; 或至於遺「忘」：觀止作「亡」，下同。

\ProperName{越}城舊有\ProperName{稽山書院}在\ProperName{臥龍}西岡，荒廢久矣。郡守\ProperName{渭南}\ProperName{南}{君}\endnote{\BookTitle{觀止}脫「君」字，據各本補。}\ProperName{大吉}既敷政於民，則慨然悼末學之支離，將進之以聖賢之道。於是使\ProperName{山陰}令\ProperName{吳}君\ProperName{瀛}拓書院而一新之，又爲\ProperName{尊經}之閣於其後。曰：「經正，則庶民興；庶民興，斯無邪慝矣。」閣成，請予一言以諗多士。予既不獲辭，則爲記之若是。嗚呼！世之學者既得吾說而求諸其心焉，其\endnote{\BookTitle{觀止}作「則」，據各本改。}亦庶乎知所以爲尊經也矣。% 渭南南「君」大吉：觀止脱; 「其」亦庶乎：觀止作「則」

\theendnotes

\section[象祠記\quad{\small 王守仁}]{{\normalsize 王守仁}\quad \ProperName{象}祠記}
\ProperName{靈博}之山有\ProperName{象}祠焉，其下諸\ProperName{苗}夷之居者，咸神而{事}\endnote{\BookTitle{觀止}作「祠」，據各本改。}之。宣慰\ProperName{安}君因諸\ProperName{苗}夷之請，新其祠屋，而請記於予。予曰：「毁之乎？其新之也？」曰：「新之。」「新之也，何居乎？」曰：「斯祠之肇也，蓋莫知其原。然吾諸蠻夷之居是者，自吾父吾祖遡曾高而上，皆尊奉而禋祀焉，舉{之}而不敢廢也\endnote{\BookTitle{觀止}脫之字，據各本補。}。」予曰：「胡然乎？\ProperName{有庳}之{祠}\endnote{\BookTitle{觀止}作「有鼻之祀」，據各本改。}，\ProperName{唐}之人蓋嘗毁之。\ProperName{象}之道，以爲子則不孝，以爲弟則傲。斥於\ProperName{唐}而猶存於今，毁於\ProperName{有庳}\endnote{\BookTitle{觀止}作「壞於有鼻」，據各本改。}而猶盛於兹土也，胡然乎？」% 咸神而「事」之：觀止作「祠」; 舉「之」而不敢廢：觀止脱; 有庳之祠：觀止「有鼻之祀」; 毁於有庳: 觀止作「壞於有鼻」

我知之矣，君子之愛若人也，推及於其屋之烏，而況於聖人之弟乎哉？然則{祀}\endnote{\BookTitle{觀止}作「祠」，\BookTitle{文章辨體彙選}同，據各本改。}者爲\ProperName{舜}，非爲\ProperName{象}也。意\ProperName{象}之死，其在干羽既格之後乎？不然，古之驁桀者豈少哉？而\ProperName{象}之祠獨延於世，吾於是益\endnote{\BookTitle{觀止}作「蓋」，據各本改。}有以見\ProperName{舜}德之至，入人之深，而流澤之遠且久也。% 祀者爲舜：觀止作「祠」; 「益」有以見舜德之至：觀止作「蓋」

\ProperName{象}之不仁，蓋其始焉爾。又烏知其終之不見化於\ProperName{舜}也？\ProperName{書}不云乎：「克諧以孝，烝烝乂，不格姦，\ProperName{瞽瞍}亦允若」，則已化而爲慈父。\ProperName{象}猶不弟，不可以爲諧。進治於善，則不至於惡；不抵於姦，則必入於善。信乎，\ProperName{象}蓋已化於\ProperName{舜}矣！\ProperName{孟子}曰：「天子使吏治其國，\ProperName{象}不得以有爲也。」斯蓋\ProperName{舜}愛\ProperName{象}之深而慮之詳，所以扶持輔導之者之周也。不然，\ProperName{周公}之聖，而\ProperName{管}、\ProperName{蔡}不免焉。斯可以見\ProperName{象}之既\endnote{\BookTitle{觀止}作「見」，據各本改。}化於\ProperName{舜}，故能任賢使能而安於其位，澤加於其民，既死而人懷之也。諸侯之卿，命於天子，蓋\ProperName{周}官之制。其殆倣於\ProperName{舜}之封\ProperName{象}歟？% 象之「既」化於舜：觀止作「見」

吾於是益有以信人性之善，天下無不可化之人也。然則\ProperName{唐}人之毁之也，據\ProperName{象}之始也，今之諸夷\endnote{\BookTitle{觀止}作「苗」，據各本改。}之奉之也，承\ProperName{象}之終也。斯義也，吾將以表於世，使知人之不善，雖若\ProperName{象}焉，猶可以改；而君子之修德，及其至也，雖若\ProperName{象}之不仁，而猶可以化之也。% 今之諸「夷」之奉之也：觀止作「苗」

\theendnotes

\section[瘞旅文\quad{\small 王守仁}]{{\normalsize 王守仁}\quad 瘞旅文}
維\ProperName{正德}四年秋月三日，有吏目云自京來者，不知其名氏；携一子一僕，将之任，過\ProperName{龍塲}投宿土\ProperName{苗}家。予從籬落間望見之，陰雨昏黑，欲就問訊北来事，不果。明早遣人覘之，已行矣。薄午有人自\ProperName{蜈蚣坡}来，云一老人死坡下，傍兩人哭之哀。予曰：「此必吏目死矣。傷哉！」薄暮復有人来云：「坡下死者二人，傍一人坐{歎}\endnote{\BookTitle{觀止}作「哭」，據各本改。}。」詢其状，則其子又死矣。明日復有人来云：「見坡下積尸三焉。」則其僕又死矣。嗚呼傷哉！念其暴骨無主，将二童子持畚鍤，往瘞之，二童子有難色然。予曰：「嘻\endnote{\BookTitle{觀止}作「噫」，據各本改。}！吾與爾猶彼也。」二童憫然涕下，請往；就其傍山麓爲三坎埋之，又以隻雞、飯三盂，嗟吁涕洟而告之。曰：% 傍一人坐「歎」：觀止作「哭」; 予曰「嘻」：觀止作「噫」

嗚呼傷哉！繄何人？繄何人？吾\ProperName{龍塲}驛丞\ProperName{餘姚}\ProperName{王守仁}也。吾與爾皆中土之產，吾不知爾郡邑，爾烏爲乎来爲兹山之鬼乎？古者重去其鄉，遊宦不踰千里。吾以竄逐而来此，宜也；爾亦何辜乎？聞爾官，吏目耳，俸不能五斗，爾率妻子躬耕，可有也，{烏}\endnote{\BookTitle{觀止}作「胡」，據各本改。下同。}爲乎以五斗而易爾七尺之軀？又不足，而益以爾子與僕乎？嗚呼傷哉！爾誠戀兹五斗而来，則宜欣然就道，{烏}爲乎吾昨望見爾容蹙然，盖不{任}\endnote{\BookTitle{觀止}作「勝」，據各本改。}其憂者？夫衝冒{霧}\endnote{\BookTitle{觀止}作「霜」，據各本改。}露，扳援崖壁，行萬峰之頂，饑渴勞頓，筋骨疲憊，而又瘴厲侵其外，憂鬱攻其中，其能以無死乎？吾固知爾之必死，然不謂若是其速，又不謂爾子爾僕亦遽爾奄忽也。皆爾自取，謂之何哉！吾念爾三骨之無依而来瘞{爾}，乃使吾有無窮之愴也，嗚呼傷哉！縱不爾瘞，幽崖之狐成羣，陰壑之虺如車輪，亦必能葬爾於腹，不致久暴{露}\endnote{\BookTitle{觀止}脫「露」字，據各本補。}爾。爾既已無知，然吾何能爲心乎？自吾去父母鄉國而来此，二年\endnote{觀止作「三年」，\BookTitle{陽明先生道學鈔}同，今校本\BookTitle{王陽明全集}及各本作「二年」，據改。}矣，歷瘴毒而茍能自全，以吾未嘗一日之戚戚也。今悲傷若此，是吾爲爾者重而自爲者輕也。吾不宜復爲爾悲矣。吾爲爾歌，爾聽之。歌曰：% 「烏」爲乎以：觀止作「胡」，下同。; 盖不「任」其憂者：觀止作「勝」; 衝冒「霧」露：觀止作「霜」; 而来瘞「爾」：觀止作「耳」; 不致久暴「露」爾：觀止脱; 三年矣：王文成公全書作「二年矣」，陽明先生道學鈔作「三年矣」

\begin{quote}
連峰際天兮，飛鳥不通；遊子懷鄉兮，莫知西東。莫知西東兮，維天則同。異域殊方兮，環海之中；達觀隨寓兮，{奚}\endnote{\BookTitle{觀止}作「莫」，據各本改。}必予宫？魂兮魂兮，無悲以恫！
\end{quote}% 「奚」必予宫：觀止作「莫」

又歌以慰之，曰：

\begin{quote}
與爾皆鄉土之離兮，蠻之人言語不相知兮。性命不可期，吾茍死於兹兮，率爾子僕来從予兮。吾與爾遨以嬉兮，驂紫彪而乘文螭兮，登望故鄉而嘘唏兮。吾茍獲生歸兮，爾子爾僕尚爾隨兮，{無以無侣悲兮}\endnote{「無以無侣悲兮」：\BookTitle{觀止}脫，據各本補。}。道傍之塚累累兮，多中土之流離兮，相與呼嘯而徘徊兮。飱\endnote{\BookTitle{觀止}作「餐」，據各本改。}風飲露，無爾饑兮；朝友麋鹿，暮猿與栖兮，爾安爾居兮，無爲厲於兹墟兮！
\end{quote} % 無以無侣悲兮：觀止脱 ; 「飱」風飲露：觀止作「餐」

\theendnotes

\section[信陵君救趙論\quad{\small 唐順之}]{{\normalsize 唐順之}\quad \ProperName{信陵君}救\ProperName{趙}論}
論者以竊符爲\ProperName{信陵君}之罪，余以爲此未足以罪\ProperName{信陵}也。夫彊\ProperName{秦}之暴亟矣，今悉兵以臨\ProperName{趙}，\ProperName{趙}必亡。\ProperName{趙}，\ProperName{魏}之障也，\ProperName{趙}亡，則\ProperName{魏}且爲之後。\ProperName{趙}、\ProperName{魏}，又\ProperName{楚}、\ProperName{燕}、\ProperName{齊}諸國之障也，\ProperName{趙}、\ProperName{魏}亡，則\ProperName{楚}、\ProperName{燕}、\ProperName{齊}諸國爲之後。天下之勢，未有岌岌於此者也。故救\ProperName{趙}者，亦以救\ProperName{魏}；救一國者，亦以救六國也。竊\ProperName{魏}之符以紓\ProperName{魏}之患，借一國之師以分六國之災，夫奚不可者？然則\ProperName{信陵}果無罪乎？曰：又不然也。余所誅者，\ProperName{信陵君}之心也。

\ProperName{信陵}一公子耳，\ProperName{魏}固有王也。\ProperName{趙}不請救於王，而諄諄焉請救於\ProperName{信陵}，是\ProperName{趙}知有\ProperName{信陵}，不知有王也。\ProperName{平原君}以婚姻激\ProperName{信陵}，而\ProperName{信陵}亦自以婚姻之故，欲急救\ProperName{趙}，是\ProperName{信陵}知有婚姻，不知有王也。其竊符也，非爲\ProperName{魏}也，非爲六國也，爲\ProperName{趙}焉耳；非爲\ProperName{趙}也，爲一\ProperName{平原君}耳。使禍不在\ProperName{趙}，而在他國，則雖撤\ProperName{魏}之障，雖撤六國之障，\ProperName{信陵}亦必不救。使\ProperName{趙}無\ProperName{平原}，或\ProperName{平原}而非\ProperName{信陵}之姻戚，雖\ProperName{趙}亡，\ProperName{信陵}亦必不救。則是\ProperName{趙王}與社稷之輕重，不能當一\ProperName{平原公子}，而\ProperName{魏}之兵甲，所恃以固其社稷者，祇以供\ProperName{信陵君}一姻戚之用。幸而戰勝，可也；不幸戰不勝，爲虜於\ProperName{秦}，是傾\ProperName{魏國}數百年社稷以殉姻戚，吾不知信陵何以謝\ProperName{魏王}也？夫竊符之計，蓋出於\ProperName{侯生}，而\ProperName{如姬}成之也。\ProperName{侯生}教公子以竊符，\ProperName{如姬}爲公子竊符於王之臥內，是二人亦知有\ProperName{信陵}，不知有王也。

余以爲\ProperName{信陵}之自爲計，曷若以脣齒之勢激諫於王，不聽，則以其欲死\ProperName{秦}師者，而死於\ProperName{魏王}之前，王必悟矣。\ProperName{侯生}爲\ProperName{信陵}計，曷若見\ProperName{魏王}而說之救\ProperName{趙}，不聽，則以其欲死\ProperName{信陵君}者，而死於\ProperName{魏王}之前，王亦必悟矣。\ProperName{如姬}有意於報\ProperName{信陵}，曷若乘王之隙而日夜勸之救，不聽，則以其欲爲公子死者而死於\ProperName{魏王}之前，王亦必悟矣。如此，則\ProperName{信陵君}不負\ProperName{魏}，亦不負\ProperName{趙}；二人不負王，亦不負於\ProperName{信陵君}。何爲計不出此？\ProperName{信陵}知有婚姻之\ProperName{趙}，不知有王。內則幸姬，外則鄰國，賤則\ProperName{夷門}野人，又皆知有公子，不知有王。則是\ProperName{魏}僅有一孤王耳。

嗚呼！自世之衰，人皆習於背公死黨之行，而忘守節奉公之道。有重相而無威君，有私讎而無義憤。如\ProperName{秦}人知有\ProperName{穰侯}，不知有\ProperName{秦王}，\ProperName{虞卿}知有布衣之交，不知有\ProperName{趙王}，蓋君若贅旒久矣。由此言之，\ProperName{信陵}之罪，固不專係乎符之竊不竊也。其爲\ProperName{魏}也，爲六國也，縱竊符猶可；其爲\ProperName{趙}也，爲一親戚也，縱求符於王，而公然得之，亦罪也。

雖然，\ProperName{魏王}亦不得爲無罪也，兵符藏於臥內，\ProperName{信陵}亦安得竊之？\ProperName{信陵}不忌\ProperName{魏王}，而徑請之\ProperName{如姬}，其素窺\ProperName{魏王}之疎也；\ProperName{如姬}不忌\ProperName{魏王}，而敢於竊符，其素恃\ProperName{魏王}之寵也。木朽而蛀生之矣。古者人君持權於上，而內外莫敢不肅。則\ProperName{信陵}安得樹私交於\ProperName{趙}？\ProperName{趙}安得私請救於\ProperName{信陵}？\ProperName{如姬}安得銜\ProperName{信陵}之恩？\ProperName{信陵}安得賣恩於\ProperName{如姬}？履霜之漸，豈一朝一夕也哉？由此言之，不特衆人不知有王，王亦自爲贅旒也。

故\ProperName{信陵君}可以爲人臣植黨之戒，\ProperName{魏王}可以爲人君失權之戒。\BookTitle{春秋}書葬\ProperName{原仲}、\ProperName{翬}帥師。嗟乎！聖人之爲慮深矣！

% \theendnotes

\section[報劉一丈書\quad{\small 宗臣}]{{\normalsize 宗臣}\quad 報\ProperName{劉一丈}書} 
數千里外，得長者時賜一書，以慰長想，即亦甚幸矣。何至更辱饋遺，則不才益將何以報焉？書中情意甚殷，即長者之不忘老父，知老父之念長者深也。

至以「上下相孚，才德稱位」語不才，則不才有深感焉。夫才德不稱，固自知之矣；至于不孚之病，則尤不才爲甚。且今世之所謂孚者何哉？日夕策馬候權者之門，門者故不入，則甘言媚詞作婦人狀，袖金以私之。即門者持刺入，而主者又不即出見，立厩中僕馬之間，惡氣襲衣裾，即饑寒毒熱不可忍，不去也。抵暮，則前所受贈金者出，報客曰：「相公倦，謝客矣，客請明日來。」即明日又不敢不來。夜披衣坐，聞雞鳴，即起盥櫛，走馬抵門，門者怒曰：「爲誰？」則曰：「昨日之客來。」則又怒曰：「何客之勤也！豈有相公此時出見客乎？」客心恥之，强忍而與言曰：「亡奈何矣，姑容我入，」門者又得所贈金，則起而入之。又立向所立厩中。幸主者出，南面召見，則驚走匍匐階下。主者曰：「進！」則再拜，故遲不起，起則上所上夀金。主者故不受，則固請；主者故固不受，則又固請。然後命吏{內}之。則又再拜，又故遲不起，起則五六揖始出。出，揖門者曰：「官人幸顧我，他日來，幸{亡}阻我也！」門者答揖。大喜，奔出。馬上遇所交識，即揚鞭語曰：「適自相公家來，相公厚我！厚我！」且虚言狀。即所交識亦心畏相公厚之矣。相公又稍稍語人曰：「某也賢，某也賢。」聞者亦心計交贊之。此世所謂上下相孚也。長者謂僕能之乎？% 諸集作「內之」; 觀止作「無」

前所謂權門者，自嵗時伏臘一刺之外，即經年不往也。間道經其門，則亦掩耳閉目，躍馬疾走過之。若有所追逐者。斯則僕之褊{哉}\endnote{\BookTitle{觀止}作「衷」，據各本改。}。以此{常}不見悦于長吏，僕則愈益不顧也。每大言曰：「人生有命，吾惟守分爾矣。」長者聞{此}\endnote{\BookTitle{觀止}作「之」，據各本改。}，得無厭其爲迂乎？\endnote{各集下有：「鄉園多故不能不動客子之愁，至于長者之抱才而困，則又令我愴然，有感天之與先生者甚厚，亡論長者不欲輕棄之，即天意亦不欲長者之輕棄之也，幸寧心哉。」}% 僕之褊「哉」：觀止作「衷」; 長者聞「此」得「毋」厭其爲迂乎：觀止作「之」；各集下有「鄉園多故不能不動客子之愁」云云。。。

% 鄉園多故不能不動客子之愁，至于長者之抱才而困，則又令我愴然，有感天之與先生者甚厚，亡論長者不欲輕棄之，即天意亦不欲長者之輕棄之也，幸寧心哉。

\theendnotes

\section[吳山圖記\quad{\small 歸有光}]{{\normalsize 歸有光}\quad \BookTitle{吳山圖}記}
\ProperName{吳}、\ProperName{長洲}二縣在郡治所，分境而治。而郡西諸山皆在\ProperName{吳縣}。其最高者\ProperName{穹窿}、\ProperName{陽山}、\ProperName{鄧尉}、\ProperName{西脊}、\ProperName{銅井}，而\ProperName{靈巖}，\ProperName{吳}之故宮在焉，尚有\ProperName{西子}之遺跡。若\ProperName{虎丘}、\ProperName{劍池}，及\ProperName{天平}、\ProperName{尚方}、\ProperName{支硎}，皆勝地也。而\ProperName{太湖}汪洋三萬六千頃，七十二峰沉浸其間，則海內之奇觀矣。

余同年友\ProperName{魏}君\ProperName{用晦}爲\ProperName{吳縣}，未及三年，以高第召入爲給事中，君之爲縣有惠愛，百姓扳留之，不能得，而君亦不忍於其民；由是好事者繪\BookTitle{吳山圖}以爲贈。

夫令之於民，誠重矣。令誠賢也，其地之山川草木，亦被其澤而有榮也；令誠不賢也，其地之山川草木，亦被其殃而有辱也。君於\ProperName{吳}之山川，蓋增重矣。異時吾民將擇勝於巖巒之間，尸祝於浮屠\ProperName{老子}之宮也，固宜。而君則亦既去矣，何復惓惓於此山哉？昔\ProperName{蘇子瞻}稱\ProperName{韓魏公}去\ProperName{黃州}四十餘年，而思之不忘。至以爲\BookTitle{思黃州詩}，\ProperName{子瞻}爲\ProperName{黃}人刻之於石。然後知賢者於其所至，不獨使其人之不忍忘而已，亦不能自忘於其人也。

君今去縣已三年矣。一日，與余同在內庭，出示此圖，展玩太息，因命余記之。噫，君之於吾\ProperName{吳}，有情如此，如之何而使吾民能忘之也！

\section[滄浪亭記\quad{\small 歸有光}]{{\normalsize 歸有光}\quad \ProperName{滄浪亭}記}
浮圖\ProperName{文瑛}，居\ProperName{大雲庵}，環水，即\ProperName{蘇子美}\ProperName{滄浪亭}之\endnote{\BookTitle{觀止}脱「之」字，據各本補。}地也。亟求余作\BookTitle{滄浪亭記}，曰：「昔\ProperName{子美}之記，記亭之勝也。請子記吾所以爲亭者。」% 滄浪亭「之」地也：觀止脱。

余曰：昔\ProperName{吳}、\ProperName{越}有國時，\ProperName{廣陵王}鎮\ProperName{吳}中，治\ProperName{{南}\endnote{\BookTitle{觀止}脱「南」字，據各本補。}園}於子城之西南。其外戚\ProperName{孫承佑}，亦治園於其偏。迨\ProperName{淮}、{海}\endnote{\BookTitle{觀止}作「南」，據各本改。}納土，此園不廢。\ProperName{蘇子美}始建\ProperName{滄浪亭}，最後禪者居之。此\ProperName{滄浪亭}爲\ProperName{大雲庵}也。有庵以來二百年，\ProperName{文瑛}尋古遺事，復\ProperName{子美}之構於荒殘滅沒之餘。此\ProperName{大雲庵}爲\ProperName{滄浪亭}也。夫古今之變，朝市改易。嘗登\ProperName{姑蘇}之臺，望五湖之渺茫，羣山之蒼翠，\ProperName{太伯}、\ProperName{虞仲}之所建，\ProperName{闔閭}、\ProperName{夫差}之所爭，\ProperName{子胥}、\ProperName{種}、\ProperName{蠡}之所經營，今皆無有矣。庵與亭何爲者哉？雖然，\ProperName{錢鏐}因亂攘竊，保有\ProperName{吳}、\ProperName{越}，國富兵強，垂及四世。諸子姻戚，乘時奢僭，宮館苑囿，極一時之盛。而\ProperName{子美}之亭，乃爲釋子所欽重如此。可以見士之欲垂名於千載之後，不與其澌然而俱盡者，則有在矣。% 治「南」園：觀止脱; 淮「海」納土：觀止作「南」

\ProperName{文瑛}讀書喜詩，與吾徒遊，呼之爲\ProperName{滄浪僧}云。

\theendnotes

\section[青霞先生文集序\quad{\small 茅坤}]{{\normalsize 茅坤}\quad \BookTitle{青霞先生文集}序}
\ProperName{青霞}\ProperName{沈}君，繇錦衣經歷上書詆宰執，宰執深嫉之，方力搆其罪，頼明天子仁聖，特薄其譴，徙之塞上。當是時，君之直諫之名滿天下。已而，君累然携妻子出家塞上，會北{虜}\endnote{\BookTitle{觀止}作「敵」，據各本改。下同。}數內犯，而帥府以下束手閉壘，以恣虜之出沒，不及飛一鏃以相抗。甚且及虜之退，則割中土之戰沒者與野行者之馘以爲功。而父之哭其子，妻之哭其夫，兄之哭其弟者，往往而是，無所控籲。君既上憤疆塲之日弛，而下痛諸將士之日菅刈我人民以蒙國家也，數嗚咽欷歔。而以其所{飲}\endnote{\BookTitle{觀止}作「憂」，據各本改。}鬱發之於詩歌文章，以泄其懷，即集中所載諸什是也。% 會北「虜」數內犯：觀止作「敵」，下同。; 其所「飲」鬱：觀止作「憂」

君故以直諫爲重於時，而其所著爲詩歌文章又多所譏刺，稍稍傳播，上下震恐，始出死力相煽構，而君之禍作矣。君既沒，而一時閫寄所相與讒君者，尋且坐罪罷去。又未幾，故宰執之仇君者亦報罷。而君之門人給諫\ProperName{俞君}，於是裒輯其平生所著若干卷，刻而傳之。而其子\ProperName{以敬}，來請余予之首簡。

\ProperName{茅子}受讀而題之曰：若君者，非古之志士之遺乎哉？\ProperName{孔子}刪\BookTitle{詩}，而\BookTitle{小弁}之怨親，\BookTitle{巷伯}之刺讒而下，其間忠臣、寡婦、幽人、懟士之什並列之爲\BookTitle{風}，疏之爲\BookTitle{雅}，不可勝數。豈皆古之中聲也哉？然\BookTitle{孔子}不遽遺之者，特憫其人，矜其志，猶曰「發乎情，止乎禮義」，「言之者無罪，聞之者足以爲戒」焉耳。予嘗按次\ProperName{春秋}以來\ProperName{屈原}之\BookTitle{騷}疑於怨，\ProperName{伍胥}之諫疑於脅，\ProperName{賈誼}之疏疑於激，\ProperName{叔夜}之詩疑於憤，\ProperName{劉蕡}之對疑於亢。然推\ProperName{孔子}刪\BookTitle{詩}之旨而裒次之，當亦未必無錄之者。君既沒，而海內之薦紳大夫至今言及君，無不酸鼻而流涕。嗚呼！集中所載\BookTitle{鳴劍}、\BookTitle{籌邊}諸什，試令後之人讀之，其足以寒賊臣之膽，而躍塞垣戰士之馬，而作之愾也，固矣。他日國家采風者之使出而覽觀焉，其能遺之也乎？予謹識之。

至於文詞之工不工，及當古作者之旨與否，非所以論君之大者也，予故不著。% 嘉靖癸亥孟春望日歸安茅坤拜手序

\theendnotes

\section[藺相如完璧歸趙論\quad{\small 王世貞}]{{\normalsize 王世貞}\quad \ProperName{藺相如}完璧歸\ProperName{趙}論}
\ProperName{藺相如}之完璧，人人\endnote{\BookTitle{觀止}脱一「人」字，據\BookTitle{弇州四部稿}集本補。}皆稱之，予未敢以爲信也。% 「人人」皆稱之：觀止脱一「人」字

夫\ProperName{秦}以十五城之空名，而\endnote{\BookTitle{觀止}脱「而」字，據集本補。}詐\ProperName{趙}而脅其璧。是時言取璧者情也，非欲以窺\ProperName{趙}也。\ProperName{趙}得其情則弗予，不得其情則予；得其情而畏之則予，得其情而弗畏之則弗予。此兩言決耳，奈之何既畏而復挑其怒也！% 「而」詐趙：觀止脱

且夫\ProperName{秦}欲璧，\ProperName{趙}弗予璧，兩無所曲直也。入璧而\ProperName{秦}弗與城，曲在\ProperName{秦}；\ProperName{秦}城出\endnote{\BookTitle{觀止}倒作「出城」，據改。}而璧歸，曲在\ProperName{趙}。欲使曲在\ProperName{秦}，則莫如棄璧；畏棄璧，則莫如弗予。夫\ProperName{秦王}既按圖以予城，又設九賓，齋而受璧，其勢不得不予城。璧入而城弗予，\ProperName{相如}則前請曰：「臣固知大王之弗予城也。夫璧非\ProperName{趙}寳也\endnote{「寶也」\BookTitle{觀止}作「璧乎」，據集本改。}，而十五城\ProperName{秦}寳也。今使大王以璧故，而亡其十五城，十五城之子弟皆厚怨大王以棄我如草芥也。大王弗予城而紿\ProperName{趙}璧，以一璧故，而失信於天下，臣請辭\endnote{\BookTitle{觀止}脫「辭」字，據集本補。}就死於國，以明大王之失信。」\ProperName{秦王}未必不予\endnote{\BookTitle{觀止}作「返」，據集本改。}璧也。今奈何使舎人懷而逃之，而歸直於\ProperName{秦}？是時\ProperName{秦}意未欲與\ProperName{趙}絶耳。令\ProperName{秦王}怒而僇相如於市，\ProperName{武安君}十萬衆壓\ProperName{邯鄲}，而責璧與信，一勝而\ProperName{相如}族，再勝而璧終入\ProperName{秦}矣。 % 秦「城出」：觀止作「出城」; 璧非趙「寳也」：觀止作「璧乎」; 臣請「辭」：觀止脱; 秦王未必不「予」璧：觀止作「返」

吾故曰：\ProperName{藺相如}之獲全於璧也，天也。若其勁\ProperName{澠池}，柔\ProperName{信}\ProperName{平}\endnote{「信平」\BookTitle{觀止}作「廉頗」，據集本改。}，則愈出而愈妙於用。所以能存\endnote{\BookTitle{觀止}作「完」，據集本改。}\ProperName{趙}者，天固曲成之哉。% 柔「信平」：觀止作「廉頗」; 所以能「存」趙者：觀止作「完」

\theendnotes

\section[徐文長傳\quad{\small 袁宏道}]{{\normalsize 袁宏道}\quad \ProperName{徐文長}傳}
\ProperName{徐渭}字\ProperName{文長}，爲\ProperName{山陰}諸生，聲名藉甚。\ProperName{薛}公\ProperName{蕙}校\ProperName{越}時，奇其才，有國士之目。然數奇，屢試輒蹶。中丞\ProperName{胡}公\ProperName{宗憲}聞之，客諸幕。\ProperName{文長}每見，則葛衣烏巾，縱譚天下事。\ProperName{胡公}大喜。是時公督數邊兵，威{振}\endnote{\BookTitle{觀止}作「鎭」，據各本改。}東南，介胄之士，膝語蛇行，不敢舉頭，而\ProperName{文長}以部下一諸生傲之，議者方之\ProperName{劉真長}、\ProperName{杜少陵}云。會得白鹿，屬\ProperName{文長}作表，表上，\ProperName{永陵}喜。公以是益奇之，一切疏記\endnote{\BookTitle{觀止}作「計」，據各本改。}，皆出其手。% 威「振」東南：觀止作「鎭」; 一切疏「記」：觀止作「計」

\ProperName{文長}自負才略，好奇計，談兵多中，視一世{士}\endnote{\BookTitle{觀止}作「事」，據各本改。}無可當意者，然竟不偶。\ProperName{文長}既已不得志於有司，遂乃放浪麯糵，恣情山水，走\ProperName{齊}、\ProperName{魯}、\ProperName{燕}、\ProperName{趙}之地，窮覽朔漠，其所見山奔海立，沙起{雲}\endnote{\BookTitle{觀止}作「雷」，據各本改。}行，{風}\endnote{\BookTitle{觀止}作「雨」，據各本改。}鳴樹偃，幽谷大都，人物魚鳥，一切可驚可愕之狀，一一皆達之于詩。其胸中又有勃然不可磨滅之氣，英雄失路托足無門之悲，故其爲詩，如嗔如笑，如水鳴峽，如種出土，如寡婦之夜哭，羈人之寒起，雖其體格時有卑者，然匠心獨出，有王者氣，非彼巾幗而事人者所敢望也。文有卓識，氣沉而法嚴，不以模擬損才，不以議論傷格，\ProperName{韓}、\ProperName{曾}之流亞也。\ProperName{文長}既雅不與時調合，當時所謂騷壇主盟者，\ProperName{文長}皆叱而{奴}\endnote{\BookTitle{觀止}作「怒」，據各本改。}之，故其名不出於\ProperName{越}，悲夫！喜作書，筆意奔放如其詩，蒼勁中姿媚躍出，\ProperName{歐陽公}所謂「妖韶女老，自有餘態」者也。間以其餘，旁溢爲花鳥，皆超逸有致。卒以疑殺其繼室，下獄論死，\ProperName{張}太史\ProperName{元汴}力解乃得出。 % 視一世「士」：觀止作「事」; 沙起「雲」行：觀止作「雷」; 「風」鳴樹偃：觀止作「雨」; 皆叱而「奴」之：觀止作「怒」

晚年憤益深，佯狂益甚，顯者至門，或拒不納。時攜錢至酒肆，呼下隸與飲。或自持斧擊破其頭，血流被面，頭骨皆折，揉之有聲。或以利錐錐其兩耳，深入寸餘，竟不得死。\ProperName{周望}言：「晚歲詩文益奇，無刻本，集藏於家。」余同年有官\ProperName{越}者，托以抄錄，今未至。余所見者，\BookTitle{徐文長集}、\BookTitle{闕編}二種而已。然\ProperName{文長}竟以不得志於時，抱憤而卒。

\ProperName{石公}曰：「先生數奇不已，遂爲狂疾；狂疾不已，遂爲囹圄。古今文人牢騷困苦，未有若先生者也。雖然，\ProperName{胡公}間世豪傑，\ProperName{永陵}英主，幕中禮數異等，是\ProperName{胡公}知有先生矣；表上，人主悅，是人主知有先生矣。獨身未貴耳。先生詩文崛起，一掃近代蕪穢之習，百世而下，自有定論，胡爲不遇哉？\ProperName{梅客生}嘗寄余書曰：『\ProperName{文長}吾老友，病奇於人，人奇於詩。』余謂\ProperName{文長}無之而不奇者也。無之而不奇，斯無之而不奇也，悲夫！」

\theendnotes

\section[五人墓碑記 \quad{\small 張溥}]{{\normalsize 張溥}\quad 五人墓碑記}
五人者，蓋當\ProperName{蓼洲}\ProperName{周公}之被逮，{急}\endnote{\BookTitle{觀止}作「激」，\BookTitle{明詩紀事}同，據各本改。}於義而死焉者也。至於今，郡之賢士大夫請於當道，即除\ProperName{魏阉}廢祠之址以葬之，且立石于其墓之門，以旌其所爲。嗚呼！亦盛矣哉！% 「急」於義：觀止作「激」

夫五人之死，去今之墓而葬焉，其爲時止十有一月爾。夫十有一月之中，凡富貴之子，慷慨得志之徒，其疾病而死，死而湮沒不足道者，亦已眾矣。況草野之無聞者歟！獨五人之皦皦，何也？

予猶記\ProperName{周公}之被逮，在丁卯三月之望，吾社之行爲士先者，爲之聲義，歛貲財以送其行，哭聲震動天地。緹騎按劍而前，問：「誰爲哀者？」眾不能堪，抶而仆之。是時以大中丞撫\ProperName{吳}者，爲\ProperName{魏}之私人，\ProperName{周公}之逮所繇使也，\ProperName{吳}之民方痛心焉。於是乘其厲聲以呵，則譟而相逐，中丞匿於溷藩以免。既而以\ProperName{吳}民之亂請于朝，按誅五人，曰：\ProperName{顏佩韋}、\ProperName{楊念如}、\ProperName{馬杰}、\ProperName{沈揚}、\ProperName{周文元}，即今之傫然在墓者也。

然五人之當刑也，意氣揚揚，呼中丞之名而詈之。譚笑以死。斷頭置城上，顏色不少變，有賢士大夫發五十金，買五人之脰而函之，卒與屍合。故今之墓中，全乎爲五人也。

嗟乎！大閹之亂，縉紳而能不易其志者，四海之大有幾人歟？而五人生於編伍之間，素不聞\BookTitle{詩}\BookTitle{書}之訓，激昂大義，蹈死不顧，亦曷故哉？且矯詔紛出，鉤黨之捕。遍於天下，卒以吾郡之發憤一擊，不敢復有株治。大閹亦逡巡畏義，非常之謀，難於猝發待聖人之出，而投繯道路，不可謂非五人之力也。

繇是觀之，則今之高爵顯位，一旦抵罪，或脫身以逃，不能容於遠近，而又有剪髮杜門，佯狂不知所之者。其辱人賤行，視五人之死，輕重固何如哉？是以\ProperName{蓼洲}\ProperName{周公}忠義暴于朝廷，贈謚美顯，榮於身後；而五人亦得以加其土封，列其姓名於大堤之上。凡四方之士，無不有過而拜且泣者，斯固百世之遇也！不然，令五人者保其首領，以老于戶牖之下，則盡其天年，人皆得以隸使之，安能屈豪傑之流，扼腕墓道，發其志士之悲哉？故余與同社諸君子，哀斯墓之徒有其石也，而爲之記，亦以明死生之大，匹夫之有重于社稷也。

賢士大夫者冏卿\ProperName{因之}\ProperName{吳公}、太史\ProperName{文起}\ProperName{文公}、\ProperName{孟長}\ProperName{姚公}也。

\theendnotes

% Proofed 3 July 2022
% Ref. 
% - 四部叢刊·宋學士文集
% - 郁離子, 上海古籍
% - 四部叢刊·遜志齋集
% - 方孝孺集, 浙江古籍
% - 四庫全書·震泽集·卷20
% - 王鏊集, 上海古籍
% - 王陽明全集, 上海古籍 pp. 253, 893, 951 
% - 四庫全書·明文海·卷185: 宗臣報劉一丈書
% - 四庫全書·青霞集
% - 四庫全書·弇州四部稿·卷110: 王世貞藺相如 
% - 袁宏道集箋校, 上海古籍(1981)
% - 四庫全書·明文海·卷四百五十七: 張溥五人墓碑記 
% - 震川先生集, 上海古籍